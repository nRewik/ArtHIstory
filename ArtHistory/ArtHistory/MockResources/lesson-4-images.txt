lesson-4-1.png
Sarcophagus from Caere, c. 520 B.C. Terra-cotta,Rome.
หีบศพที่ทำจากหิน ฝาโลงเป็นประติมากรรมที่คล้ายกูรอส (Kouros) ของกรีก และมีองค์ประกอบในแนวระนาบ

lesson-4-2.png
Apollo from Veii, c. 510 B.C. Terra-cotta, Rome.
ประติมากรรมในงานสถาปัตยกรรม ที่ตั้งอยู่ในวิหารอีทรัสกัน

lesson-4-3.png
She-Wolf of the Capitol, c. 500 B.C. Bronze,
ประติมากรรมเล่าเรื่องความเชื่อเรื่องของเจ้าชาย Romulus กับ Remus จากกรีก ที่แม่แอบเอาใส่ตะกร้าให้ลอยน้ำ หนีอาซึ่งเป็นกบฏตามฆ่า มีหมาป่ามาพบเข้า และช่วยชุบเลี้ยงสองพี่น้องนี้ไว้ เมื่อโตแม่หมาป่าเล่าความจริงให้ฟัง พี่น้องรวบรวมผู้คนสร้างอาณาจักรขึ้นใหม่ แต่ทั้งสองตกลงเรื่องที่ตั้งเมืองหลวงไม่ได้ พี่จะตั้งบนภูเขาเจ็ดลูก ส่วนน้องจะตั้งบนที่ราบ จึงฆ่ากัน พี่ชนะ กรุงโรมจึงตั้งอยู่บนภูเขา

lesson-4-4.png
Revelers, detail of a wall painting from Tomb of the Leopards,Tarquinia, c. 470 B.C.
จิตรกรรมที่พบในสุสาน เป็นภาพกลุ่มนักเต้นและนักดนตรีหนุ่มสามคน ภาพคนมีการจัดท่าทางและเน้นบางส่วนที่ดูเกินจริง เช่น ที่มือและนิ้วของนักดนตรีที่กำลังเป่าฟลุท

lesson-4-5.png
Woman of the Velcha Family, wall painting from Tomb of Orcus, Tarquinia, c. 470 B.C.
จิตรกรรมในช่วงปลายอีทรัสกัน ที่ผู้คนละทิ้งพื้นเพของตนเอง จากวิถีชีวิตที่สนุกสนานกระปรี้กระเปร่า ถูกแทนที่ด้วยความเงียบสงบและความหม่นหมองทุกข์ระทม 

lesson-4-6.png
Etruscan temple
สถาปัตยกรรมอีทรัสกัน ที่มีความคล้ายคลึงกับสถาปัตยกรรมกรีก

lesson-4-7.png
Temple of Fortuna Virilis, Rome, late second century B.C.
ชาวโรมันยังคงนิยมใช้เสาแบบกรีก และเปลี่ยนแปลงสัดส่วนคานพาด หัวเสา และหน้าจั่วแบบกรีกไปบ้าง ในช่วงแรกสถาปัตยกรรมโรมัน ไม่ได้เปลี่ยนแบบแผนหลักสุนทรียกรีก ชาวโรมันมีทักษะทางวิศวกรรมมาสร้างอาคาร จึงพยายามแก้ปัญหาการก่อสร้างอาคารที่มีขนาดใหญ่ เน้นการเรื่องประโยชน์ใช้สอยและการใช้งานมากกว่าความสวยงาม ชาวโรมันเป็นชาติแรกที่ใช้คอนกรีต เสริมความแข็งแกร่งด้วยอิฐหัก แล้วปิดทับด้วยอิฐ หินอ่อน หินคราบปูน และปูนฉาบ

lesson-4-8.png
Temple of the Sibyl, Tivoli, early first century B.C.
หอคอยกลมคล้ายโทโลส (tholos) ของกรีก

lesson-4-9.png
Sanctuary of Fortuna Primigenia, Praeneste, c.80 B.C.
สถานที่ศักดิ์แห่งนี้ แสดงให้เห็นถึงการสะสมความรู้ทางด้านสถาปัตยกรรมมาตั้งแต่สมัยเมโสโปเตเมียและอียิปต์

lesson-4-10.png
Roman Arch
อาคารโรมันไม่ได้จำกัดอยู่เฉพาะระบบเสาและคานเท่านั้น แต่ได้พัฒนาไปสู่โครงสร้างวงโค้ง (Arch) เพื่อขยายความกว้างระหว่างเสาโดยโครงสร้างวงโค้งโรมัน (Roman Arch) จะเป็นรูปครึ่งวงกลม 

lesson-4-11.png
Tunnel Vault
ต่อมาได้มีการขยายโครงสร้างวงโค้งโรมัน (Roman Arch)ให้ลึกต่อกันไปจนเป็นรูปหลังคาทรงโค้ง (Vault) และหลังคาทรงโค้งอุโมงค์ (Tunnel Vault) 

lesson-4-12.png
Cross vault
หลังคาโค้งทรงกากบาท (Cross Vault) 

lesson-4-13.png
Pont du Gard, near Nimes southern France, first century B.C.
สะพานส่งน้ำ เป็นทางส่งน้ำจากภูเขาสู่เมือง ก่อสร้างด้วยอิฐก่อสูงเป็นทางหลังคาโค้ง

lesson-4-14.png
Colosseum
สนามกีฬา เป็นการนำเอาโครงสร้างวงโค้ง (arch) 3 ชั้น มาต่อๆกันเป็นวงรี ชั้นบนพยุงที่นั่งของอัฒจันทร์ภายใน แต่ด้านหน้าของอาคารโรมันได้ใส่ลักษณะของสถาปัตยกรรมกรีก

lesson-4-15.png
The Pantheon, Rome A.D. 118-25.
อาคารทรงกลม มีหลังคาทรงกลมมีช่องเปิดเพื่อให้แสงสว่างเข้าสู่อาคารภายในมีโถงขนาดใหญ่ มีการเจาะรูเล็กๆ บนพื้น เพื่อเป็นการระบายน้ำฝนที่ตกเข้ามาในวิหารด้วย อาคารแห่งนี้นับเป็นวิทยาการใหม่และส่งอิทธิพลต่ออาคารอื่นๆ ในเวลาต่อมา 

lesson-4-16.png
Peristyle court, Palace of Diocletian.
ความมั่งคั่งของจักรวรรดิโรมันได้สะท้อนให้เห็นในการออกแบบทางสถาปัตยกรรม แบบสถาปัตยกรรมในยุคนี้มีขนาดกว้างใหญ่ และตกแต่งอย่างฟุ่มเฟือย สถาปนิกโรมันกำหนดแผนการใช้แบบสถาปัตย์ควบคุมถึงทำเลที่ตั้ง มีการจัดภูมิทัศน์อย่างพิถีพิถัน มีการจัดแผนผังโดยการใช้ดุลแห่งแกนเป็นหลัก โดยมีถนนเป็นแกนหลักที่นำไปสู่พระราชวัง มีลานชุมนุมใจกลางเมืองใหญ่ และจัดวางกลุ่มอาคารเป็นแบบสมมาตร มีวิหาร อาคารราชการ อาคารร้านค้ามาประกอบกันล้อมรอบพื้นที่ว่าง 

lesson-4-17.png
Head of Roman, Marble, c.80 B.C.
ในยุคกรีก ประติมากรนิยมปั้นรูปปั้นคนทั้งตัว ที่มีสัดส่วนสวยงาม และมักเป็นรูปของเทพเจ้าตามคตินิยม โดยไม่ได้ให้ความสำคัญกับความเหมือนมากนัก ต่อมาในปลายสมัยเฮลเลนิสติก เริ่มมีแนวโน้มที่จะทำรูปเหมือนในแนวสัจนิยมมากขึ้น แต่สำหรับประติมากรรมในยุคโรมัน จะเน้นความเหมือนของต้นแบบ  โดยพยายามบันทึกลักษณะเฉพาะตัวของคนที่เป็นแบบ

lesson-4-18.png
Pompey the Great, Marble, c.55 B.C.
ประติมากรรมรูปปั้นบุคคลสำคัญผู้มีอำนาจ ซึ่งเป็นงานท้าทายที่ประติมากรต้องผสมผสานระหว่างการแสดงออกถึงบุคลิกลักษณะของคนต้นแบบและการแสดงออกถึงความเป็นเลิศให้สมเกียรติตามอุดมคติอีกด้วย

lesson-4-19.png
Emperor Vespasian, c.70 AD.
รูปปั้นนี้ ไม่มีอะไรที่แสดงว่าเขาเป็นเทพเจ้า เขาอาจจะเป็นนายธนาคารผู้มั่งคั่งหรือเจ้าของกิจการเดินเรือก็เป็นได้

lesson-4-20.png
Augustus of Primaporta, c 20 B.C. Marble, Vatican Museum, Rome.
ชาวโรมันสนใจในโลกกายภาพ ได้สะท้อนในงานประติมากรรม ด้วยการทำรูปเหมือนกันอย่างจริงจังจนกลายเป็นงานหลัก รูปเหมือนพระจักรพรรดิอูกูสตูส มีลักษณะเป็นแบบคตินิยมที่เรียบง่ายแต่เข็มแข็ง บุคคลผู้นี้เป็นทหารและนักปกครอง สืบอำนาจหลังจากจูเลียส ซีซาร์ ได้เอาทหารเข้าสบทบกับมาร์ค  แอนโทนี เมื่อรบชนะได้ขึ้นเป็นจักรพรรดิ

lesson-4-21.png
Ara Pacis Augustus, Rome, 13-9 B.C. Marble.
แท่นบูชาสันติภาพ บันทึกเรื่องราวทางประวัติศาสตร์บนประติมากรรมนูน (Monumental Relief) แสดงเหตุการณ์ที่ชัดเจน ใส่รายละเอียดบนใบหน้า การแต่งกาย และสิ่งแวดล้อมที่ถูกต้อง ฉากหลังของภาพจากที่เคยว่างเปล่าในประติมากรรมนูนสมัยกรีก ชาวโรมันได้พยายามทำให้เกิดมิติลึกโดยทำให้ส่วนนูนลดหลั่นกันไป จากที่นูนเต็มที่ในส่วนหน้าก็จะนูนน้อยลงแบบแผ่วเบาช่วยให้ดูเหมือนรูปวัตถุอยู่ในระยะไกล นอกจากนี้ การใช้รูปทรงวางแนวทแยงมุม ก็ช่วยทำให้รูปทรงนั้นมีความลึก

lesson-4-22.png
Tellus Relief, panel from the Ara Pacis Augustae.
ประติมากรรมนูนรูปพระแม่โพสพโรมัน (Roman Earth Mother) แสดงถึงความอุดมสมบูรณ์มั่งคั่งแห่งอาณาจักรโรมัน ประติมากรใช้เทคนิควิธีการทำให้ส่วนนูนลดหลั่นกันไปจากที่นูนเต็มที่ในส่วนหน้า ก็จะนูนน้อยลงแบบแผ่วเบาช่วยให้ดูเหมือนรูปวัตถุอยู่ในระยะไกล

lesson-4-23.png
Procession, Portion of the frieze of the Ara Pacis Augutae, Marble.
รูปคนในงานประติมากรรมนูนนี้มีลักษณะคล้ายงานในยุคเฮลเลนิสติก และอาจเป็นไปได้ว่าได้รับแรงบันดาลใจโดยตรงจากลวดลายภายในวิหารพาร์เทนอนของกรีก

lesson-4-24.png
Triumphal arch of Tiberius, Orange, Southern France, c.14-37 AD
ในฝรั่งเศส อิตาลี จะมีประตูชัย ช่องกลางใหญ่กว่าข้างๆ ทั้งสอง ซึ่งมันเป็นองค์ประกอบทางสถาปัตยกรรม (Architectural Composition) ซึ่งคล้ายคอร์ด (Chord) ที่ใช้ในดนตรี

lesson-4-25.png
Arch of Titus, Rome, A.D. 81
ประติมากรรมนูนบนประตูชัยติตูส

lesson-4-26.png
Spoils from the Temple in Jerusalem, relief from the Arch of Titus, Marble.
ประติมากรรมนูนแสดงรูปขบวนทหารที่ยึดโคมระย้ามาได้จากวัดในเยรูซาเลม

lesson-4-27.png
Triumph of Titus, relief from the Arch of Titus, Marble.
ประติมากรพยายามสร้างภาพลวงตาให้ดูลึกและมีมิติ ด้วยวิธีวางรูปม้าในขบานให้ทับซ้อนกัน

lesson-4-28.png
Column of Trajan, Rome, A.D 113.
อนุสาวรีย์บันทึกเหตุการณ์การเดินทับ โดยวัตถุประสงค์หลักของศิลปินไม่ใช่ต้องการแสดงความกลมกลืน ความงาม และการแสดงออกทางอารมณ์ความรู้สึกแต่อย่างใด หากแต่มุ่งถ่ายทอดความจริงที่เกิดขึ้นศิลปินโรมันได้ฟื้นฟูขนบการบันทึกเรื่องราวเหตุการณ์สงคราม แสดงลำดับเวลา การต่อสู้ และการพิชิตชัยชนะของทหารโรมัน มีรายละเอียดที่ถูกต้อง การเล่าเรื่องชัดเจน ทำให้คนดูประทับใจและซาบซึ้งในคุณความดีของเหล่าทหารกล้า 

lesson-4-29.png
Trajan’s Column, Rome 
เสาอนุสาวรีย์บันทึกเหตุการณ์ทางประวัติศาสตร์

lesson-4-30.png
Detail, Trajan’s Column, Rome  
รายละเอียดของประติมากรรมนูนต่ำบนเสาอนุเสาวรีย์

lesson-4-31.png
Portrait Sculpture  
รูปเหมือนชาวโรมัน ที่ประติมากรพยายามบันทึกลักษณะเฉพาะบุคคลไว้ในงาน

lesson-4-32.png
Equestrian statue of Marcus Aurelius, c A.D. 165. Bronze, Over lif-size. Capitoline Hill, Rome.  
ประติมากรรมรูปกษัตริย์ทรงม้าชิ้นแรกที่กลายเป็นแม่บทที่นำมาใช้อีกในสมัยเรอเนซองซ์ และในยุคต่อๆ มา และได้แพร่หลายไปทั่วโลก สำหรับในทวีปเอเชียมี 2 แห่งคือ อนุสาวรีย์พระเจ้านโรดมที่เขมร และพระบรมรูปทรงม้าในประเทศไทย

lesson-4-33.png
Constantine the Great, c. A.D. 330 Marble, Rome  
ในยุคจักรวรรดิโรมันตอนปลาย ศิลปินสร้างผลงานศิลปะโดยให้ความสำคัญทางสัญลักษณ์มากกว่าเลียนแบบให้เหมือนจริง ด้วยเหตุเพราะโลกของศาสนาคริสต์ได้เบนความสนใจไปจากโลกเดิมของชาวโรมันจากที่เคยให้ความสำคัญกับการปรากฏทางกายภาพเป็นการให้ความสำคัญในเชิงสัญลักษณ์ ประติมากรรมรูปเหมือนจึงเริ่มมีนัยน์ตาเบิกกว้างและแสดงท่าทางครุ่นคิด ฝีมือการแกะสลักหยาบ กระทำพอรวบรัดเท่านั้น และมีรูปทรงจำเจ

lesson-4-34.png
Relief from the Arch of Constantine: medallions, Marble 
ประติมากรรมรูปนูนแสดงเรื่องราวทางประวัติศาสตร์ ที่ใช้ตกแต่งตามประตูชัย ลักษณะงานบรรจุอยู่ในกรอบ ทำให้มีการวางท่าทางเป็นไปอย่างจำกัด รายละเอียดถูกตัดทอน รูปคนในขบวนมีการทำส่วนหัวซ้ำ

lesson-4-35.png
Medallion of Hadrian (second century A.D. ), Bronze. Bottom; Gold coin with portait of Maximin Daia (A.D. 308 – 314), Gold. 
ประติมากรรมนูนต่ำบนเหรียญ ศิลปินขาดความประณีตและใส่ใจในรายละเอียดลดน้อยลง

lesson-4-36.png
Christ with St. Peter and St. Paul, c. 389 A.D.
ภาพตัวแทนยุคต้นๆ ของคริสต์ศาสนา พระเยซูรูปงามเมื่อยังหนุ่มอยู่ระหว่าง St.Peter และ St. Paul ลักษณะเหมือนนักปรัชญากรีก พระเยซูยืนอยู่บนสวรรค์ และมีเทพเจ้าแห่งท้องฟ้าคอยประคองรองพระบาทอยู่  

lesson-4-37.png
Gautama (Buddha) leaving his home, c.2nd century A.D.
อียิปต์ไม่ได้เป็นชาติเดียวที่สร้างงานศิลปะเพื่อศาสนา ในอินเดียก็เช่นกัน ขณะที่โรมันใช้ประติมากรรมนูนต่ำเล่าเรื่องราวสงครามและยกย่องวีรบุรุษ ศิลปินอินเดียก็ถ่ายทอดพุทธประวัติ ประติมากรรมในอินเดียเกิดขึ้นมายาวนานก่อนจะได้รับอิทธิพลจากศิลปะเฮเลนนิสติกที่มาถึงประเทศอินเดียเสียอีก ซึ่งเกิดขึ้นที่ชายแดนแคว้นกันดารา (Gandhara) ประติมากรรมนูนต่ำนี้เป็นผลงานชิ้นแรกที่แสดงรูปพระพุทธเจ้าและกลายมาเป็นต้นแบบของพุทธศิลป์ในเวลาต่อมา ภาพนี้คือพุทธประวัติ การสละครั้งยิ่งใหญ่ของเจ้าชายสิทธิทัตถะที่จากวังมาเป็นฤษีในป่ารกร้าง พระองค์กล่าวแก่ม้ากัณฑกะว่า กัณฑกะที่รักกรุณาพาฉันหนีไปชั่วข้ามคืน เมื่อฉันสำเร็จด้วยความช่วยเหลือของเจ้า ฉันจะนำวิธีช่วยให้พ้นทุกข์ ไถ่บาปให้แก่โลกของเทพยดาและโลกมนุษย์ ถ้าม้ากัณฑกะเพียงส่งเสียงร้องหรือทำกระทืบกีบให้เกิดเสียงก็จะเป็นสัณญาณปลุกให้รู้สึกตัวและเจ้าชายก็จะจากไปสู่การค้นพบ เหล่าเทพจึงคลุมเครื่องป้องกันเสียงม้าร้องและเอามือวางลงที่เท้า

lesson-4-38.png
Head of the Buddha, 4th-5th century A.D.
ศิลปะกรีกโรมัน สร้างสรรค์รูปปั้นตัวแทนของเทพและวีระบุรูษที่งดงาม ศิลปินชาวอินเดียก็ได้สร้างรูปปั้นพระพุทธเจ้าที่งดงาม แสดงความสุขุมลุ่มลึก ผลงานชิ้นนี้อยู่ที่กันดารา (Gandhara) เช่นกัน

lesson-4-39.png
Garden Scene, late first century B.C., Museo Romano, Rome
นักประวัติศาสตร์ศิลป์สันนิษฐานว่า ช่างเขียนโรมันอาจได้เรียนรู้มาจากจิตรกรรมยุคเฮลเลนิสติกของกรีก ดังจะเห็นได้จากการนำเอาเรื่องราวของเทพเจ้า การผจญภัยของเทวดาบนสวรรค์ งานจิตรกรรมในสมัยกรีกได้มีความพยายามที่จะเขียนให้เหมือนจริงที่สุด โดยในตอนแรกจะคำนึงถึงแต่เพียงเส้นขอบเป็นสำคัญ แต่ปัญหาที่ยากทั้งช่างกรีกและโรมันประสบก็คือ การทำอย่างไรที่จะเขียนรูปทิวทัศน์ ให้อยู่ในตำแหน่งที่สมจริงได้ เมื่อครั้งที่ยังไม่มีความรู้เรื่องทัศนียภาพ (Perspective) จิตรกรชาวโรมันมีวิธีการที่สำคัญอยู่ 2 วิธี คือ Plane การใช้เส้นกับพื้นที่ที่เป็นที่ราบเรียบ เป็นเส้นตรง เส้นโค้ง และ Recession คือการให้น้ำหนักอ่อนแก่ เพื่อให้ดูรู้สึกถึงมิติที่ลึกลงไป เหมาะสมที่จะนำไปใช้กับภูมิประเทศหรือในสภาพที่ไม่มีระเบียบ เช่น เทือกเขา จากภาพคือการแสดงความลึกที่แสดงด้วยทัศนมิติเชิงเส้นที่จิตรกรสร้างขึ้นเอง

lesson-4-40.png
A Frieze from the Villa of the Mysteries, Pompeii, c. 50 B.C.
จิตรกรรมบนผนังในเมืองปอมเปอีซึ่งเคยเป็นอาณานิคมของกรีกมาก่อน ภาพนี้ได้แสดงให้เห็นถึงการสะสมความรู้ในเชิงช่างที่เก่าแก่สืบทอดมาจากจิตรกรรมกรีกโบราณ ตั้งแต่สมัยที่กรุงโรมยังไม่มีอำนาจ

lesson-4-41.png
Ulysses in the Land of Lestrygonians, part of the Odyssey Landscapes, late first century B.C., Vatican Library, Rome.
จิตรกรจะเน้นเรื่องการเขียนรูปคนแบบแรเงา ให้ความสำคัญกับกายวิภาคและสัดส่วนที่ถูกต้อง

lesson-4-42.png
Maiden gathering flowers, 1st century A.D.
จิตรกรรมในช่วงแรกการก่อตั้งจักรวรรดิ (The Republican Period)

lesson-4-43.png
Head of a faun, 2nd century B.C.
จิตรกรรมในช่วงแรกการก่อตั้งจักรวรรดิ (The Republican Period)

lesson-4-44.png
Still Life with Peackes, c. A.D. 50, Museo Nazionale, Naples
จิตรกรได้ใส่ใจและค้นคว้าเทคนิควิธีการวาดตั้งแต่ระดับใหญ่อย่างงานสถาปัตยกรรม ทิวทัศน์ จนถึงระดับเล็กอย่างวัตถุในภาพเขียนหุ่นนิ่ง

lesson-4-45.png
Mummy Portrait of a Man, second century A.D. Encaustic painting on wood panel, Albright-Knox Art Gallery, Buffalo.
จิตรกรชาวโรมันได้นำแผงไม้มาลงพื้นด้วยปูนฉาบ แล้วนำมาใช้เป็นวัสดุรองพื้นสำหรับการเขียนภาพสี

lesson-4-46.png
Portrait of a man, c.100 A.D.
ภาพคนที่สร้างด้วยช่างฝีมือผู้ถ่อมตน มีราคาถูก มีลักษณะเข้มข้นรุนแรง เหมือนจริง และดูทันสมัย

lesson-4-47.png
Roman Mosaic depicting street musicians 
ภาพประดับเศษหิน (Mosaic) เป็นอีกเทคนิควิธีที่นิยมทำ มีทั้งบนที่ประดับบนพื้นและบนผนังอาคาร ในภาพแสดงเรื่องราวของนักดนตรีตามท้องถนน 

lesson-4-48.png
Roman Mosaic depicting street musicians 
รายละเอียดการจัดวางเศษหินสีบนภาพ

lesson-4-49.png
Wall mosaic in the House of Neptune and Amphitrite, Herculaneum, c. A.D. 70 
ภาพประดับเศษหินบนผนังอาคาร

lesson-4-50.png
Wall painting from Herculaneum, 'Hercules and Telephus'. 
จิตรกรรมมีการผลักระยะความลึกลวงตาได้ไกลมากกว่าแต่ก่อน การเขียนภาพคนในยุคจักรวรรดิโรมันตอนปลาย จิตรกรได้ให้ความสำคัญทางสัญลักษณ์ของภาพมากกว่าความเหมือนของต้นแบบ

lesson-4-51.png
Moses striking water from the rock, 245-56 A.D. 
ภายใต้กฎเหล็กคือการห้ามสร้างรูปเคารพบูชาอย่างเคร่งครัด ศิลปินทางตะวันออกได้เรียนรู้การใช้สัญลักษณ์เพื่อถ่ายทอดเรื่องราวพิธีกรรมสำหรับการสั่งสอนความเชื่อทางศาสนาภาพแหล่งน้ำศักดิ์สิทธิ์นี้แสดงนัยยะสำคัญของชาวยิว โมเสส (Moses) ถูกแทนด้วยคนตัวสูงที่ยืนอยู่ด้านหน้ากระโจม มีก้านเชิงเทียน 7 กิ่ง ความหมายสำคัญก็คือแต่ละเผ่าของอิสราเอล แบ่งปันน้ำศักดิ์สิทธิ์ ศิลปินแสดงลำธาร 12 สาย แต่ละสายไหลไปยังรูปคนเล็กๆ ที่ยืนหน้ากระโจม แม้ทักษะการวาดจะดูเหมือนไม่มีความชำนาญมากนัก โดยศิลปินใช้วิธีการง่ายๆ ในการอธิบายเรื่องราว และไม่ได้ใส่ใจในการวาดให้เหมือน เพราะการวาดให้เหมือนมากก็จะเป็นบาป ขัดต่อกฎข้อห้ามเรื่องรูปจำลอง

lesson-4-52.png
The three men in the fiery furnace, 3rd century A.D. 
ภาพวาดด้วยทีแปรง ชายสามคนกำลังลงไปในกองเพลิงทั้งชุดเสื้อ กางเกง และหมวก แต่พอลงไปก็ไม่ไหม้แม้แต่ผม จะเห็นว่าศิลปินไม่ต้องการแสดงฉากอารมณ์ แต่แสดงเพื่อปลอบขวัญ เป็นแรงบันดาลใจของความอยู่รอด ความอดทนของชาวเปอร์เชียน เปลวไฟ และ นกพิราบ เป็นสัญลักษณ์ของสิ่งศักดิ์สิทธิ์


