lesson-2-1.png
Mastabas
สมัยอาร์คาอิกและอาณาจักรเก่า (The Early Dynastic Period and the Old Kingdom) ระบบโครงสร้างพื้นฐานสถาปัตยกรรมทั่วไปเป็นระบบ เสา และ คาน หลักฐานที่พบมักเป็นหลุมฝังศพและวิหารต่างๆ ชาวอียิปต์สร้างหลุมฝังศพและวิหารต่างๆเพื่อรับใช้ผู้ตาย หรือรับใช้เทพเจ้าต่างๆ มาสตาบา (Mastabas)เป็นหลุมฝังศพมูลฐานแบบหนึ่งของชาวอียิปต์โบราณ แต่เดิมสร้างเป็นรูปแท่งสี่เหลี่ยมผืนผ้ามีด้านข้างลาดเอียงลงมา

lesson-2-2.png
Stepped Pyramid of King Zoser, Saqqara, c 2610 B.C.
พีระมิดขั้นบันได พัฒนามาจากมาสตาบา ทำให้มาสตาบามีขนาดใหญ่โตขึ้น โดยการสร้างให้ซ้อนขึ้นไปเป็นชั้น 

lesson-2-3.png
Stepped Pyramid
null

lesson-2-4.png
Great Pyramids of Gizeh
จากพีระมิดขั้นบันไดพัฒนามาเป็นพีระมิด ทำหน้าที่พิทักษ์รักษาห้องฝังศพ ทรัพย์สิน และสิ่งมีค่าทางศิลปะและวัฒนธรรมได้ถูกเก็บรักษาไว้ภายใต้ภูเขาหิน การจัดการกับก้อนหินให้กองพะเนินเทินทึกขึ้นมาได้เพียงชั่วชีวิตของกษัตริย์พระองค์เดียว และมันแสดงถึงเรื่องราวของกษัตริย์ผู้ร่ำรวยและมีอำนาจที่สามารถจัดการกับแรงงานนับล้านหรือทาสให้ทำงาน ปีแล้วปีเล่า ขุดและลากหินมาสร้างและเคลื่อนย้ายมันด้วยวิธีแบบดั้งเดิม ให้เป็นที่เก็บศพที่พร้อมรับร่างพระมหากษัตริย์ กษัตริย์คำนึงถึงอำนาจ และการจากโลกนี้ไป เขาจะมีอำนาจอีกครั้งเมื่อเป็นเทพ ปิระมิดที่สูงขึ้นไปยังท้องฟ้าอาจจะช่วยให้เขาสร้างอำนาจใหม่นี้ 

lesson-2-5.png
Mummy
ชาวอียิปต์เชื่อว่าร่างกายจะต้องรักษาไว้ ถ้าจิตวิญญาณกลับมาอีกครั้งในภพถัดไป เขาจึงป้องกันศพไม่ให้เน่าเปื่อย โดยวิธีประณีตบรรจงของการดองศพ และการพันด้วยผ้าแถบ มัมมี่ของกษัตริย์ในปิระมิด ร่างของพระองค์จะนอนในที่ตรงกลางของภูเขาหินมหึมาในหีบศพหิน โดยรอบห้องฝังพระศพ มีมนต์คาถาและการเสกเป่าได้ถูกเขียนขึ้น เพื่อช่วยให้การเดินทางของพระองค์สู่ภพอื่น

lesson-2-6.png
Palette of Narmer back and front, c 3000 B.C. Egyptian Museum, Cairo.
แผ่นหินพระเจ้านาเมอร์ เป็นหินชนวนสูง 25 นิ้ว เป็นลักษณะงานประติมากรรมนูนต่ำ ซึ่งส่วนใหญ่มักทำขึ้นสำหรับสุสานหรือวิหารต่างๆ

lesson-2-7.png
Palette of Narmer
บนงานประติมากรรมนูนต่ำจะเน้นเส้นที่คมชัด  รูปทรงมีความสัมพันธ์กันแบบแบนๆ วางเหลื่อมกัน มีช่องว่างเหลือแคบ และมีการเขียนอักษรภาพแฝงอยู่

lesson-2-8.png
Panel of Hesire, Saqqara, c 2750 B.C. Wood, Egyptian Museum, Cairo.
ประติมากรรมอียิปต์โบราณจำลองรูปร่างมนุษย์ออกมาเป็นรูปทรงตามประเพณีนิยม ไม่แสดงวัย เส้นขอบคมชัด  มีท่าทางหลากหลาย ศิลปะของอียิปต์ส่วนใหญ่ทำเพื่อคนตาย รูปคนเกิดการผสมผสานกฎเกณฑ์เรขาคณิตและการสังเกตธรรมชาติอย่างเชี่ยวชาญคือลักษณะของศิลปะอียิปต์ เราสามารถศึกษาได้จากประติมากรรมนูนต่ำและภาพเขียนที่ประดับผนังหลุมศพ คำว่า ประดับ (Aborn) จริงๆ แล้วอาจจะไม่เหมาะกับศิลปะที่ไม่มีความหมายกับใครนอกจากจิตวิญญาณของคนตาย งานเหล่านี้ไม่ได้มีวัตถุประสงค์เพื่อความเพลิดเพลิน แต่มันหมายถึงการมีชีวิตอยู่

lesson-2-9.png
The “Later Canon” of Egypt Art.
ลักษณะของรูปคนตามประเพณีนิยม โดยเราสามารถเข้าใจกระบวนการของศิลปินได้ง่ายขึ้น จากวิธีการที่คล้ายกันนี้คือวิธีการที่เด็กใช้ แต่ชาวอียิปต์ประยุกต์วิธีการของเขาได้ดีกว่าที่เด็กวาดทุกสิ่งเป็น ภาพตัวแทนจากมุมมองในลักษณะที่แสดงออกถึงสิ่งนั้น ลักษณะของรูปคนตามประเพณีนิยม โดยเราสามารถเข้าใจกระบวนการของศิลปินได้ง่ายขึ้น จากวิธีการที่คล้ายกันนี้คือวิธีการที่เด็กใช้ แต่ชาวอียิปต์ประยุกต์วิธีการของเขาได้ดีกว่าที่เด็กวาดทุกสิ่งเป็น ภาพตัวแทนจากมุมมองในลักษณะที่แสดงออกถึงสิ่งนั้น ความคิดเรื่องภาพตัวแทนร่างกายมนุษย์ หัว มองได้ง่ายจาก มุมด้านข้าง แต่ถ้าเราคิดถึง ตามนุษย์ มุมจากด้านตรงก็จะชัดเจนกว่า ดังนั้น ดวงตาแบบมองทางด้านหน้าจึงอยู่ด้านข้างของใบหน้า ครึ่งบนของร่างกาย ไหล่และหน้าอก มุมที่ชัดเจนที่สุดคือมองจาก ด้านหน้า จากนั้นแขนและขาต่อกับร่างกายในท่าเคลื่อนไหวมองได้ชัดเจนจากมุมข้าง นั้นคือเหตุผลว่าทำไมชาวอียิปต์ในรูปเหล่านั้นจึงดูแบนแบบแปลกๆและหงิกงอ ยิ่งไปกว่านั้น ศิลปินอียิปต์พบว่ามันยากที่จะจินตนาการเท้าที่มองจากข้างนอก เขาชอบเส้นรอบนอกที่ชัดเจนจากหัวแม่เท้าใหญ่ชี้ไปด้านบน ดังนั้น เท้าทั้งสองข้างดูเหมือนมองจากด้านใน ผู้ชายบนประติมากรรมนูนต่ำนี้เหมือนเขา มีเท้าซ้ายสองข้าง มันไม่ได้สนับสนุนว่าศิลปินอียิปต์คิดว่ามนุษย์เหมือนอย่างนั้น เขาเพียงแต่แค่ทำตามกฎที่อนุญาตให้เขารวมทุกอย่างแบบนี้เข้าด้วยกันในลักษณะที่เป็นมนุษย์ที่เขาต้องคำนึงถึงเป็นสำคัญ บางทีกฎที่เคร่งครัดอันเป็นอุปสรรคนี้ ศิลปินทำไปเพื่อวัตถุประสงค์อันลี้ลับจากความเชื่อหลังความตาย

lesson-2-10.png
A seated statue of Khafre, Gizah, c 2500 B.C.Diorite, Egyptian Museum,Cairo.
ประติมากรรมตั้งอิสระ มักติดอยู่กับแผ่นหินรองหลัง และรักษาความเป็นมวลของแท่งหินที่นำมาแกะ จึงมีลักษณะเป็นรูปทรงปิด 

lesson-2-11.png
King Menkure and Queen, Gizah, c 2473 B.C.Diorite, Egyptian Museum, Cairo.
ประติมากรรมรูปมนุษย์ สร้างกายวิภาคของมนุษย์ให้เรียบง่ายอย่างรูปเรขาคณิต มนุษย์จึงมีท่าทางที่เข้มแข็ง ใบหน้าสงบนิ่ง รูปปั้นบุคคลสำคัญมักจะยังคงไว้ซึ่งรูปแบบประเพณีนิยม

lesson-2-12.png
Statue of Ka-Aper (or Sheikh el Beled), Saqqara,c 2400 B.C.Wood,Egyptian Museum,Cairo.
ประติมากรรมไม้ที่สร้างขึ้นเพื่อเป็นตัวแทนของข้าทาสบริวารให้ตามไปปรนนิบัติรับใช้ผู้ตาย (กษัตริย์) ในชีวิตหน้า เป็นที่น่าสังเกตว่ารูปบุคคลที่มีความสำคัญน้อยมักจะมีความเหมือนจริงมากขึ้น ครั้งหนึ่งในอดีตอันน่าสยดสยอง มันเป็นประเพณี เมื่อผู้มีอำนาจตายให้ข้าทาสบริวารไปอยู่กับเขาด้วยในหลุมฝังศพ พวกเขาถูกบูชายัญ ต่อมาสิ่งสยองขวัญเหล่านี้ได้ถูกพิจารณาว่ามันช่างทารุณหรือสูญเสีย และศิลปะก็มาช่วยแก้ปัญหานี้ แทนที่จะเป็นคนรับใช้ตัวเป็นๆ ศิลปะได้มอบสิ่งที่ยิ่งใหญ่บนโลกใบนี้คือ การให้รูปเป็นตัวแทน รูปและหุ่นที่เกิดขึ้นในหลุมฝังศพอียิปต์ได้เชื่อมโยงกับความคิดของการให้จิตวิญญาณเหล่าคนใช้ในภพอื่น ความเชื่อนี้เริ่มต้นขึ้นในหลายๆ วัฒนธรรมในยุคต้นๆ

lesson-2-13.png
The Gardenof Nebamun, c.1400 BC.
จิตรกรรมที่สำคัญมากที่สุดของชาวอียิปต์ ได้แก่ ภาพที่เขียนไว้บนฝาผนังสุสานและวิหารต่างๆ ลักษณะงานจิตรกรรมคล้ายกับประติมากรรมประเภทนูนคือ การเน้นให้เห็นรูปทรงแบนๆ มีเส้นรอบนอกชัด รูปแบบจะซ้ำกัน จิตรกรวาดจากมโภาพไม่ได้วาดจากการรับรู้ จิตรกรอียิปต์มีวิธีการที่แตกต่างจากการสร้างภาพตัวแทนเหมือนจริงของเรา บางที่ถูกโยงเข้ากับจุดประสงค์ที่แตกต่างในงานเขียนของเขาที่ต้องการรับใช้ สิ่งที่สำคัญที่สุดไม่ใช่ความสวยงาม แต่เป็นความสมบูรณ์ งานของศิลปินคือการคงรักษาทุกสิ่งให้ชัดเจนและถาวรเท่าที่จะเป็นไปได้ ดังนั้น เขาไม่ได้ออกไปวาดภาพธรรมชาติตามที่มันปรากฏมุมใดมุมหนึ่งโดยบังเอิญ เขาวาดจากความทรงจำ ที่ขึ้นอยู่กับกฎที่เคร่งครัดที่มั่นใจว่าทุกสิ่งที่เข้าไปอยู่ในภาพนั้นจะโดดเด่นชัดเจนสมบูรณ์ วิธีของศิลปินอียิปต์แท้จริงแล้วคล้ายกับคนทำแผนที่ The garden of Nebamun เป็นภาพตัวแทนของสวนที่มีสระน้ำ ถ้าเราวาดภาพนี้เราอาจคำนึงถึงมุมมองในการวาด รูปร่างและลักษณะของ ต้นไม้ ที่ดูชัดเจนคือ มุมจากด้านข้าง รูปร่างของ สระ จะมองเห็นได้ชัดเจนจาก มุมด้านบน ชาวอียิปต์ไม่ได้วิตกกับปัญหานี้ เขาจะวาดภาพสระอย่างง่ายโดยใช้มุมด้านบน และต้นไม้จากมุมด้านข้าง ในทางตรงกันข้าม ปลา และ นก ในสระไม่คุ้นเคยในการมองจากมุมบน ดังนั้น เขาจึงวาดจากมุมข้าง 45 องศา

lesson-2-14.png
Birds in an acacia bush 
นกทุกตัวหรือปลาที่ถูกวาดขึ้น นักสัตวศาสตร์ยังสามารถรู้ได้ว่าเป็นสายพันธุ์ใด ซึ่งแสดงให้เห็นว่าศิลปินมีความรู้ที่ดี และมีสายตาที่แยบยลในการทำลวดลายบนตัวนกอีกด้วยด้วย

lesson-2-15.png
Geese of Medum, c 2530 B.C. Dry fresco, Egyptian Museum, Cairo. 
การเขียนรูปร่างและรายละเอียดของสัตว์แต่ละประเภทมักจะเขียนในแบบที่ซ้ำกัน การสร้างสรรค์ดูเหมือนอยู่ในโอวาท มีแบบแผน การถูกกฎครอบไว้ ทำให้ศิลปะอียิปต์เป็นปัจเจก ด้วยลีลาที่กลมกลืนและเคร่งครัด

lesson-2-16.png
The jackal-faced god Anubis supervising the weighing of a dead man’s heart, c.1285 BC 
กฎเหล็กที่เคร่งครัดที่ศิลปินทุกคนต้องเรียนรู้ตั้งแต่ยังเยาว์ว่า รูปปั้นคนนั่งต้องวางมือบนหัวเข่า ผู้ชายมีการระบายสีที่ผิวเข้มกว่าผู้หญิง การปรากฏของเทพเจ้าทุกองค์จะถูกกำหนดไว้แล้ว Horus เทพแห่งฟ้า จะเป็นเหยี่ยวนกเขาหรือหัวเหยี่ยวนกเขา Anubis เทพเจ้าแห่งพิธีศพ จะเป็นสุนัจจิ้งจอกหรือหัวสุนัขจิ้งจอก ศิลปินทุกคนเรียนรู้ศิลปะการเขียนตัวอักษรที่งดงาม ภาพและสัญลักษณ์ของฮีโรกลิฟที่ชัดเจนและถูกต้อง เมื่อเขาเชี่ยวชาญกฎทั้งหมดเขาสิ้นสุดการฝึกหัด ไม่มีใครต้องการสิ่งที่แตกต่าง ไม่มีใครถามถึงการริเริ่ม ศิลปินที่เก่งคือคนที่สามารถสร้างรูปปั้นเหมือนรูปปั้นในอดีตมากที่สุด ดังนั้น ตลอดสามพันปีที่ผ่านมา ศิลปะอียิปต์จึงคงเหมือนเดิมหรือถ้าเปลี่ยนแปลงน้อยมาก ความดีและความงามคือสิ่งที่คำนึงถึง ศิลปินต้องการความนิยมใหม่และประเด็นใหม่ให้ปรากฏขึ้น แต่แบบนิยมของภาพตัวแทนคนและธรรมชาติยังคงจำเป็นเช่นเดิม

lesson-2-17.png
Rock-cut tombs, Beni Hasan, c 1900 B.C. 
ในสมัยอาณาจักรกลางผู้คนหันมานับถือ ลัทธิบูชาเทพโอซิริส ซึ่งสอนย้ำถึงชีวิตในนรกภูมิมากกว่าในสุสานศพ ในยุคนี้จึงมีการสร้างสุสานโดยวิธีแกะสลักหินหน้าผาตามหุบเขาแม่น้ำไนล์ เรียกว่า สุสานเจาะหินผา หรือ Rock-cut tombs

lesson-2-18.png
Rock-cut tombs
ระบบโครงสร้างยังเป็นระบบเสาและคานตรง

lesson-2-19.png
ประติมากรรมรูปนูนจมพื้น
ในยุคนี้ ชนชั้นกลางได้เป็นผู้อุปถัมป์ศิลปะ ศิลปินยอมลดคุณภาพงานลง เพื่อย่นย่อเวลาให้เร็วขึ้น ประติมากรนิยมสร้างการแกะสลักงานประติมากรรมรูปนูนจมพื้น หมายถึงการแกะสลักบนฝาผนังเป็นเส้นรอบนอกรูปต่างๆ ลงไปก่อน แล้วจึงแกะรายละเอียดภายในรูปทรงเพิ่มลงไป รูปทรงในงานจึงอยู่ต่ำกว่าระดับผิวบนของฉากหลังภาพ 

lesson-2-20.png
Head of Sesostris III, c 1875 B.C. Metropolitan Museum of Art, New York.
หน้าประติมากรรมรูปคน แสดงรายละเอียดบนใบหน้าแบบเหมือนจริง

lesson-2-21.png
Feeding of Oryxes, Fresco from tomb of Khnumhotep, c 1900 B.C. Beni Hasan.
จิตรกรรมในยุคกลางใช้ตกแต่งฝาผนังสุสาน จิตรกรระบายสีอย่างประณีตบนเนื้อที่กว้างๆ รูปทรงง่ายๆ ภาพ “ให้อาหารละมั่ง” ภาพเขียนในสุสานของคะนุมโฮเตพ เมืองเบนิฮาซัน

lesson-2-22.png
Pylon Temple of Horus, Edfu, c 237-212 B.C. 
ในสมัยอาณาจักรใหม่ สุสานฝังศพเริ่มกลายเป็นสิ่งปกปิด วิหารศพกลับมีบทบาทแทนที่ ชาวอียิปต์จะสร้างวิหารพิธีศพ และวิหารเทพเจ้า ให้มีขนาดใหญ่เป็นพิเศษวิหารโฮรุส เมืองเอดฟู วิหารขนาดใหญ่ ประกอบด้วย ซุ้มใหญ่ที่เรียกว่าไพลอน (Pylon) สนาม (Court) ส่วนที่อยู่ถัดเข้าไปเป็นสนามเปิดกว้าง ห้องโถงเสาราย (Hypostyle hall) และห้องศักดิ์สิทธิ์ชั้นใน (Sanctuary) ห้องสำหรับประกอบพิธีศักดิ์สิทธิ์

lesson-2-23.png
Hypostyle hall, Temple of Amen-Re, Karnak, c 1280 B.C.
หัวเสาของอียิปต์ มีทั้งแบบบัวตูม และบัวบาน

lesson-2-24.png
Akhenaton, Karnak, c 1375 B.C. Egyptian Museum, Cairo.
การที่อาณาจักรอียิปต์ในสมัยจักรวรรดิมีความเจริญรุ่งเรืองมากขึ้น ทำให้ศิลปินสร้างงานศิลปะมากขึ้น ในรัชสมัยพระเจ้าอะเกนาตันคลายความเคร่งครัดในรูปทรงแบบประเพณีนิยม แต่ก็ยังคงลักษณะของศิลปะชาติแฝงอยู่ มีการเปลี่ยนแปลงแบบอย่างศิลปะ คือ มีการแสดงท่าทางต่างๆ ในงานประติมากรรมมากขึ้น ท่าทางรูปคนก็เป็นท่าโดยบังเอิญมากกว่าจงใจ เสื้อผ้าเครื่องแต่งกายมีรายละเอียดซับซ้อนมากขึ้น รูปทรงลำตัวคนมีความนิ่มนวลมากขึ้น และบ่งบอกถึงวัยชัดเจนขึ้น ดังจะเห็นได้จากงานประติมากรรมที่เน้นริมฝีปากหนา กรามย้อย คอยาว และพุงพลุ้ย 

lesson-2-25.png
Akhenaton
null

lesson-2-26.png
Akhnaten and Nefertiti with their children, c. 1345 BC.
ในบรรดาภาพเหล่านั้นไม่มีความเคร่งขรึม ความสง่างามแบบดั้งเดิมในแบบยุคต้นๆได้ก่อตั้งไว้ พระเจ้าอเกนาตันทรงสร้างภาพตัวแทนพระองค์เองและพระนางเนเฟอร์ติติ กำลังอุ้มลูกภายใต้แสงอาทิตย์ 

lesson-2-27.png
Amenophis IV (Akhnaten), c. 1360 BC.
พระองค์แสดงให้เห็นว่าพระองค์สิริโฉมน่าเกลียดไม่งดงาม บางครั้งพระองค์ต้องการให้ศิลปินทำภาพของพระองค์ที่อ่อนแอ หรือบางทีพระองค์ก็เชื่อในเอกลักษณ์ที่สำคัญในฐานะที่เป็นผู้วิเศษที่ยืนหยัดบนความเหมือนจริง

lesson-2-28.png
Tutankhamun and his wife, c. 1330 BC.
กษัตริย์และพระราชินีประทับนั่งบนเก้าอี้ในลักษณะที่ไม่ได้เป็นไปตามกฎที่เคร่งครัดของอียิปต์ดั้งเดิม ในท่าเกือบเอกเขนก พระมเหสีขนาดไม่ได้เล็กกว่า พระองค์เอื้อมมือมาจับไหล่พระองค์ ในขณะที่เทพแห่งดวงอาทิตย์ส่องแสงแห่งความสุขความเจริญลงมายังทั้งสองพระองค์

lesson-2-29.png
Queen Nefertiti, c 1360 B.C. Limestone, Berlin.
พระราชินีเนเฟอร์ติติ สูงประมาณ 20 นิ้ว เป็นการผสมผสานระหว่างความเหมือนจริงกับรูปแบบประเพณีนิยม นับเป็นต้นแบบของ cosmetic art

lesson-2-30.png
Queen Nefertiti
การเขียนสีบนรูปปั้นพระราชินีเนเฟอร์ติตินับเป็นต้นแบบของ cosmetic art

lesson-2-31.png
Fowling Scene, c 1450 B.C. Painting on dry plaster, British Museum, London.
ในรัชสมัยพระเจ้าอะเกนาตัน ได้มีการย้ายเมืองหลวง ทรงให้จิตรกรเขียนภาพตกแต่งพระราชวัง จิตรกรมักสร้างรูปทรงที่เกิดจากประสบการณ์การมองดูธรรมชาติโดยตรง ภาพจึงดูนุ่มนวล มีท่าทางเป็นธรรมชาติ การเขียนภาพวิธีใหม่นี้เป็นที่มาของ “แบบอย่างศิลปะอะมาร์นา” ซึ่งได้รับความนิยมในช่วงสั้นๆ เฉพาะในช่วงรัชสมัยของพระองค์เท่านั้น 

