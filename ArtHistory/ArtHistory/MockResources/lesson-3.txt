The Art of Greece
กรีกเป็นดินแดนที่อุดมสมบูรณ์ เป็นที่ที่ดวงอาทิตย์สาดส่อง มีแม่น้ำแหล่งพืชพรรณธัญญาหาร เกาะมากมาย ใหญ่และเล็กของทะเลเมดิเตอเรเดียนตะวันออก และชายฝั่งของอ่าวมากมายของคาบสมุทรกรีซและเอเชียไมเนอร์ ภูมิภาคเหล่านี้ไม่ถูกปกครองด้วยผู้ปกครองคนเดียว มีนักผจญภัยในทะเลหรือกษัตริย์โจรสลัดที่เดินทางยาวไกล และสะสมความมั่งคั่งในปราสาทและเมืองท่าด้วยการค้าและการจู่โจม เกาะกรีท เป็นศูนย์กลางของดินแดนกรีกที่มีกษัตริย์ผู้ร่ำรวย มั่งคั่ง และมีอำนาจพอที่จะส่งทูตไปเจริญสัมพันธไมตรีกับอียิปต์ ศิลปะอียิปต์ได้สร้างความประทับใจให้กับพระองค์

 แผ่นดินกรีซ มีภูมิอากาศไม่รุนแรง ชาวกรีกจึงโปรดปรานการทำกิจกรรมกลางแจ้ง กิจกรรมเหล่านี้ได้ส่งผลโดยตรงต่องานสถาปัตยกรรม กิจกรรมกลางแจ้งที่เรารู้จักกันดีก็คือ กีฬาโอลิมปิก จัดแข่งขันขึ้นเป็นครั้งแรก เมื่อ 233 ปีก่อน พ.ศ.การจัดให้มีการแข่งขันกีฬา สะท้อนให้เห็นว่าชาวกรีกให้ความสำคัญและสนใจชีวิตทางกายภาพ และร่างกายของมนุษย์

 ชาวกรีกเชื่อว่า มนุษย์เป็นศูนย์กลางของสรรพสิ่งวัฒนธรรมกรีกสมัยโบราณเน้นความสำคัญในเรื่องตัวมนุษย์ มีสำนึกและเข้าใจในเหตุผลทั้งของตนเองและธรรมชาติ ทั้งนี้ก็เพื่อให้มนุษย์มีความสมบูรณ์แบบอยู่ในธรรมชาติและในตัวเอง

ทางด้านศิลปกรรม ศิลปินกรีกมีความคิดเกี่ยวกับ รูปทรงอุดมคติของสรรพสิ่งและความสมบูรณ์แบบ ศิลปินรู้จักเลือกใช้ส่วนประกอบอย่างจำกัดพอดี มีหลักเกณฑ์ในการจัดองค์ประกอบที่รอบคอบ
 ชาวกรีกไม่เชื่อเรื่องชีวิตหลังความตายคืแต่จะย้ำถึงชีวิตในโลกนี้ มนุษยที่สมบูรณ์แบบ คือผู้ที่ครองตัวอยู่ได้ด้วยเหตุผล และเป็นผู้ที่รู้แจ้งในวิทยาการต่างๆ จากความสนใจอันกว้างขวางของตนเอง ดังนั้นสุสานและพิธีฝังศพของชาวกรีกจึงเป็นไปอย่างเรียบง่าย ไม่ใหญ่โตเหมือนสุสานของชาวอียิปต์โบราณ
 งานศิลปกรรมกรีก แบ่งออกเป็น 4 ยุค คือ  สมัยจีโอเมตริกและอาร์คาอิก (The Geometric and Archaic Periods) สมัยคลาสิคตอนต้น (The Early Classical Period) สมัยคลาสิคตอนปลาย (The Late Classical Period) และสมัยเฮลเลนิสติก (The Hellenistic Period)