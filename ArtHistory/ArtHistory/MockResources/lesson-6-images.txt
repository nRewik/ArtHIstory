lesson-6-1.png
Frankish ornaments, sixth and seventh centuries,gold, cloisonne technique, inlay of garnets and blue stones. City of Liverpool Museums.
ศิลปกรรมของพวกอพยพ งานช่างฝีมือมีวัตถุประสงค์ที่ทำขึ้นเพื่อประโยชน์ใช้สอย เป็นสิ่งของจำพวกเคลื่อนย้ายได้ เป็นของใช้ส่วนตัว จำพวกเครื่องประดับ ส่วนมากเป็นงานโลหะสำริด หรืองานทองคำลงยา ได้แก่ กำไลมือ กำไลแขน กระบี่ และฝากระเป๋าเล็กๆ มีการนำรูปทรงเรขาคณิตมาผสมผสานกับรูปมนุษย์และสัตว์ ผลงานจึงมีรูปร่างแปลก ดูแข็งแกร่ง และเทอะทะ

lesson-6-2.png
Purse cover from the Sutton Hoo ship burial, c.655. Gold and enamel, British Museum, London.
ฝากระเป๋าใส่เงินจากเรือซุตตันฮู ทำด้วยทองคำ ขนาดยาวประมาณ 7 นิ้วครึ่ง

lesson-6-3.png
Animal head from the Oseberg ship burial, c. 825.wood, Norway.
ภายหลังที่จักรวรรดิโรมันพินาศลง ทำให้เกิดช่องว่างของอำนาจในยุโรป บรรดาชนเผ่ามีสภาพชีวิตแบบอนารยะ มีชนชาติแฟรงค์ มีการปรับปรุงตนให้เจริญก้าวหน้าเร็วกว่าเผ่าอื่น โคลวิส ได้นำชนเผ่าซึ่งไร้ศาสนาเข้ามานับถือศาสนาคริสต์โรมมันคาทอลิก ทำให้ฐานะทางการเมืองของพวกแฟรงค์มีคุณค่าสูงขึ้นในทัศนะของสันตะปาปา โคลวิส สถาปนาตนเองขึ้นเป็นกษัตริย์ราชวงศ์เมโรวินเจียน ปกครองราชอาณาจักรแฟรงค์ โคลวิสทำการบุกรุกพิชิตรัฐต่างๆ โดยอ้างว่าเพื่อการเผยแพร่ศาสนา สถาปนาตนเองขึ้นเป็นกษัตริย์ราชวงศ์เมโรวินเจียน ปกครองราชอาณาจักรแฟรงค์ (Frankish Kingdom) ครอบครองดินแดนประเทศฝรั่งเศส จากรูปคือศิลปกรรมของราชวงศ์เมโรวินเจียน รูปหัวสัตว์จากเรือที่ค้นพบในเมือง ทำจากไม้ ใช้รูปทรงเรขาคณิตสร้างลวดลายแบบ Animal Style

lesson-6-4.png
Dragon’s head, c.820 A.D.
มีกฎของนอร์วิเจียนไวกิ้ง กัปตันเรือต้องเอารูปเหล่านี้ออกก่อนที่จะเข้าท่าเรือ ไม่ใช่เกรงกลัววิญญาณของแผ่นดิน 

lesson-6-5.png
Oslo Norge-Viking ship Oseberg , c.850, Norway.
เรือไวกิ้งซึ่งค้นพบที่ออสเบิร์ก นอร์เวย์ สร้างราวค.ศ.850 อยู่ที่พิพิธภัณฑ์ศิลปวัตถุโบราณของมหาวิทยาลัยออสโล

lesson-6-6.png
Aachen Cathedral, consecrated in 805 A.D.
สมัยราชวงศ์แคโรลินเจียน ชาลส์ มาร์แตล (Charles Martel) ต้นราชวงศ์แคโรลินเจียนสามารถโค่นล้มราชวงศ์เมโรวินเจียนลง สมัยต่อมาราชโอรสของราชโอรสชื่อชาร์ลมานย์ ครองราชย์ มีการต่อสู้ระงับการรุกรานของพวกลอมบาร์ดที่กำลังคุกคามสำนักวาติกัน มีสัมพันธภาพที่แน่นแฟ้นกับสำนักวาติกัน อาณาจักรของพวกแฟรงค์เติบโตและมีอำนาจมากที่สุดในยุโรป เมื่อผ่านสมัยของชาร์ลมานย์จักรวรรดิเริ่มเสื่อม จักรวรรดิคาโรลินเจียนแบ่งออกเป็น 3 ส่วนคือ ฝรั่งเศส เยอรมัน และดินแดนคั่นกลาง บุคคลชั้นนำในยุคนี้ โหยหาโลกแบบโรมันให้กลับคืนมาอีกครั้ง (Back of Rome) ศิลปกรรมของราชวงศ์แคโร ลินเจียน (Carolingian Art) ล้วนมีแบบอย่างและแรงบันดาลใจจากโรมัน แต่ผลงานก็ไม่เป็นไปตามแบบฉบับของโรมันอย่างแท้จริง การผ่านมือชนชาติต่างๆ ที่มีความชอบและประเพณีบางส่วนเป็นของตนเอง ศิลปกรรมโรมันจึงจึงมีการแสดงออกอย่างผิดเพี้ยนไปจากเดิม ชนชาติต่างๆในยุโรปยุคนั้นไม่นิยมรูปแบบเหมือนจริงตามธรรมชาติเช่นโรมัน ส่วนใหญ่ชอบการออกแบบให้เป็นลวดลายตามใจตนเอง สถาปัตยกรรมเอารูปแบบและกรรมวิธีของช่างโรมันที่ยังหลงเหลืออยู่มาสร้างพระราชวัง สืบเนื่องมาจากความต้องการฟื้นฟูสถาปนาจักรวรรดิโรมันให้กลับคืนมา หลังจากที่ชาร์ลมานย์เสด็จไปโรม แวะเมืองราเวนนาซึ่งเคยเป็นศูนย์กลางศิลปวัฒนธรรมของโรมันและไบแซนไทน์ ก็ได้เอารูปแบบและกรรมวิธีของช่างโรมันที่ยังหลงเหลืออยู่มาสร้างพระราชวังที่เมืองอาเคน ในรูปเป็นโบสถ์ที่ลอกเลียนแบบจากโบสถ์ที่มีชื่อสียงที่สร้างในราเวนนาเมื่อสามร้อยปีก่อน

lesson-6-7.png
The Palatine Chapel of Charlemagne, Aachen, 792-805.
การคิดค้นวิธีการสร้างอาคารในยุคนี้มี 2 แบบคือ แบบที่ 1. มีด้านกว้างมากขึ้น โครงสร้างส่วนบนของหลังคาเป็นไม้ ยกเว้นส่วนที่เป็นมุขยื่นออกไปทำด้วยหิน และแบบที่ 2 จะตกแต่งสถาปัตยกรรมไม่ใช้ประติมากรรม แต่เป็นการวาดภาพระบายสี การทำโมเสก และงานช่างทอง ในภาพคือ วัดพาลาทีนของจักรวรรดิชาร์ลมานย์ แสดงให้เห็นถึงอิทธิพลแบบอย่างจากวัดซานไวตาเลของเมืองราเวนนามีแผนผังรูปเหลี่ยมในวงกลมมีความแน่นทึบตัน โครงสร้างส่วนใหญ่ใช้ระบบโวลท์

lesson-6-8.png
St. Gall, Switzerland
วัดนับเป็นสิ่งก่อสร้างทางศาสนาสำคัญที่สุด วัดแบ่งออกเป็น 3 แบบ คือ วัดที่มีพระระดับบิชอปเป็นเจ้าอาวาส (Episcopal Churches) อยู่ในเมืองย่านชุมชนตามท้องถิ่นหลายแห่ง มักมีโบสถ์ 2 หลังและสถานที่เจิมน้ำมนต์อีกหนึ่งหลัง วัดตามชนบท (Monastic Churches) ตั้งอยู่สันโดษใช้สำหรับจำศีลภาวนา และบาสิลิกา (Basilicas) ไม่ได้มีจุดมุ่งหมายเป็นวัดโดยตรง แต่เป็นสถานที่สำคัญของพวกจาริกแสวงบุญ มีหอระฆังนิยมสร้างอยู่หน้าอาคารสำคัญ ในภาพคือแผนผังของวัดเซนต์กอลล์ ในสวิตเซอร์แลนด์ ประกอบด้วยโบสถ์ขนาดใหญ่ เรือนพัก โรงเรียน กุฏิ อาคารที่พักของพระและแม่ชี สุสาน โรงครัว โรงทำขนมปัง เครื่องดื่ม สถานที่อาบน้ำรวม อาคารสำหรับช่าง และยุ้งฉางเก็บอาหารกับคอกสัตว์

lesson-6-9.png
St.Luke, c.750 A.D.
ในสมัยราชวงศ์แคโรลินเจียน มีการเก็บรวบรวมสะสมตำราวิทยาการ พระคัมภีร์ต่างๆ จากอิตาลีและไบแซนไทน์เข้าไว้ จึงนิยมวาดภาพประกอบไว้ ลักษณะภาพใช้วิธีการวาดแบบเดียวกับสมัยโรมัน มีการทิ้งรอยพู่กันซึ่งตวัดอย่างรวดเร็ว ผูกลวดลายแบบซิกแซ็ก วงกลม หมุนบิดเป็นเกลียว ลายขัดคล้ายเกลียวเชือก และพับเป็นรอยจีบ เป็นต้น ภาพคนมีลักษณะแข็งกระด้าง คุณค่าอยู่ที่การแสดงออกอย่างกล้าหาญเต็มไปด้วยศรัทธา นิยมใช้สีเขียว เหลือง แดง และน้ำตาล ไม่มีแสงเงา ศิลปินใช้บางตัวอย่างที่เขาพบในไบเบิลเก่า และแปลงรูปมันให้เหมาะกับรสนิยมของเขา รอยพับของผ้าในดูเหมือนเกลียวริบบิ้น ผมที่ขดม้วนและหูในรูปแบบของม้วนกระดาษ หน้าเป็นรูปแบบหน้ากากโบราณ เหล่าเซนต์และสาวกดูค่อนข้างแข็งและเหมือนรูปบูชาโบราณ ภาพเหล่านี้แสดงให้เห็นว่าศิลปินนำรูปแบบศิลปะแบบพื้นเมืองดั้งเดิมที่ยากจะประยุกต์สิ่งเหล่านี้เข้ากับความต้องการใหม่ของหนังสือคริสเตียน อย่างไรก็ตาม มันผิดที่จะดูว่ารูปเหล่านี้ดูดิบ การฝึกมือและตาที่ศิลปินได้รับและที่สามารถทำให้เขาสร้างลวดลายที่งดงามบนหน้ากระดาษ ช่วยให้เขาสามารถนำองค์ประกอบใหม่เข้าไปในศิลปะตะวันตก ถ้าไม่มีอิทธิพลนี้ ศิลปะตะวันตกก็พัฒนาไปแบบที่คล้ายๆกันของไบแซนติอุม การปะทะกันของสองจารีต คือในแบบคลาสิคดั้งเดิมกับแบบที่มีรสนิยมของศิลปะพื้นเมือง ได้ทำให้มีบางอย่างที่สำคัญได้เติบโตขึ้นในยุโรปตะวันตก

lesson-6-10.png
Page from the Lindisfarne Gospels, c.698 A.D.
การออกแบบลวดลาย รูปทรง และสี สะท้อนอะไรในตัวศิลปิน ภาพนี้แสดงองค์ประกอบไม้กางเขนของผ้าลูกไม้ที่มีมังกรและพญานาคพันกันเด่นอยู่บนฉากหลังที่แม้จะซับซ้อนมาก ศิลปินพยายามหาวิธีทำให้ลวดลายที่หลากหลายสอดคล้องซึ่งกันและกัน และการออกแบบที่ซับซ้อนของรูปทรงและสี แสดงถึงสามารถทางความคิดที่มีแบบแผนและมีความอดทน ขยันมั่นเพียรทำให้มันสำเร็จ มันพิสูจน์ว่าศิลปินที่ใช้ขนบพื้นเมืองไม่ได้อ่อนด้อยทักษะหรือเทคนิคแต่อย่างใด

lesson-6-11.png
St.Mathew, from the Gospel Book of Chairlemagne, c.800-10., Vienna.
ภาพประกอบพระคัมภีร์สมัยคาโรลินเจียน เป็นรูปเซนต์แมทธิว จากหนังสือสวดมนต์ของจักรพรรดิชาร์ลมานย์ ที่นับว่าเป็นต้นแบบวิธีการเขียนแบบตวัดฝีแปรง (brushwork technique) ภาพเซนต์แมททิวกำลังเขียนพระกิตติคุณ มันมีจารีตประเพณีแบบหนังสือกรีกและโรมัน ที่มีภาพของผู้เขียนแสดงอยู่ในหน้าเปิด และภาพนี้การเขียนผู้สอนศาสนาจะต้องมีศรัทธาพิเศษในการลอกภาพบุคคลนี้ วิธีที่สวมเสื้อคลุมเป็นแบบคลาสิคนิยม วิธีการให้เฉดของแสงและสีมีหลายระดับ แสดงให้เห็นว่าศิลปินยุคกลางมีความพยายามที่จะทำทุกส่วนให้ถูกต้องสมกับภาพของนักบุญผู้น่าเคารพบูชา

lesson-6-12.png
St.Mathew, from the Gospel Book of Archbishop Ebbo of Reins, Paris.
ภาพประกอบพระคัมภีร์สมัยคาโรลินเจียน เป็นรูปเซนต์แมทธิว จากหนังสือสวดมนต์ของอบิชอปเอบโบ แสดงออกในเรื่องเส้นซึ่งรวดเร็ว ดูคล่องแคล่วแน่นอน จากนั้นระบายสีน้ำทับลงไป (Colour-washed pen drawing) มีวัตถุประสงค์การแปลความที่ต่าง บางทีศิลปินไม่ได้ต้องการนำเสนอผู้สอนศาสนาเหมือนกับนักปราชญ์โบราณที่เยือกเย็นเรียบง่าย แต่ภาพเซนต์แมททิวคือคนที่สร้างแรงบันดาลใจ นั่งลงเขียนเรื่องเกี่ยวกับพระเจ้า มันสำคัญและน่าตื่นเต้นอย่างมากในเหตุการณ์ในประวัติศาสตร์ของมนุษยชาติที่เขาต้องการพรรณา และเขาก็ประสบความสำเร็จในการสื่อบางอย่างของความรู้สึกของความน่าเกรงขามและความตื่นเต้นในรูปวาดนักเขียนนี้ มันไม่งุ่มง่ามและนิ่งเฉย เขาวาดเซนต์ด้วยดวงตาที่เบิกกว้าง โปนออกมาและมือใหญ่ ศิลปินตั้งใจให้เขาแสดงออกของความเคร่งเครียดตั้งอกตั้งใจ ฝีแปรงของเสื้อคลุมและฉากหลังดูเหมือนทำในอารมณ์ที่ตื่นเต้นอย่างแรงกล้า ส่วนหนึ่งแฝงความสนุกด้วยที่ศิลปินมีโอกาสวาดเส้นปลายโค้งงอและซิกแซก มันทำให้นึกถึงเกลียวริบบิ้น

lesson-6-13.png
Christ washing the apostles’ feet, c.1000
เมื่อพระเยซูหลังจาก the last supper ล้างเท้าสาวก ศิลปินวางรูปตัวละครหลักลงไปบนพื้นสีทองอร่าม มีท่าทางกำลังยืนพูดที่ดูสุขุม ท่าทางของเซนต์ปีเตอร์ที่ดูวิงวอน ท่าของพระเยซูกำลังสั่งสอนด้วยอากัปกิริยาที่ดูสงบเยือกเย็น สุขุม สาวกทางขวาถอดรองเท้าออก อีกคนนำอ่างล้างมา และฝูงชนข้างหลังเซนต์ปีเตอร์ ตาทุกคู่มองไปยังกลางภาพ ให้ความรู้สึกบางอย่างที่สำคัญกำลังเกิดขึ้นที่นี่ สังเกตถังไม่กลม และถ้าจิตรกรบิดขาของเซนต์ปีเตอร์ขึ้น เข่าพุ่งไปข้างหน้า วาดเท้าในน้ำแบบชัดเจน เขาใส่ใจกับสาระของความอ่อนน้อมถ่อมตนของพระเจ้าและสื่อออกมา ก่อนหน้านี้มีการวาดภาพขณะล้างเท้าบนแจกันกรีกแล้ว มันแสดงการทำงานของจิตวิญญาณที่ถูกค้นพบ แต่ต่างกันที่จุดประสงค์ ศิลปะยุคกลางที่แปลจุดประสงค์เพื่อโบสถ์และไม่เคยวาดภาพเพื่อตนเอง

lesson-6-14.png
Medieval illumination depicting the scribe Ezra, c. 8th century.
ภาพประกอบพระคัมภีร์เป็นรูปของอีซรากำลังนั่งคัดลอกพระคัมภีร์อันศักดิ์สิทธิ์ มีการระบายสีเป็นกรอบคล้ายมองผ่านหน้าต่างเข้าไป ทำให้ดูเหมือนกับรูปแบบศิลปะโรมัน ซึ่งเรียกว่า Pompeian style

lesson-6-15.png
Carolingian soldiers, c.841-872, Switzerland.
ภาพประกอบแสดงให้เห็นทหารในสมัยคาโรลินเจียนในคัมภีร์สำหรับเพลงสวดออรีอุม วาดขึ้นในราว ค.ศ. 841-872 อยู่ที่หอสมุดวัดเซนต์กอลล์ ประเทศสวิตเซอร์แลนด์ การวาดภาพประกอบซึ่งพัฒนาสูงขึ้นในสมัยคริสเตียนระยะแรก และพัฒนาต่อโดยจิตรกรไบแซนไทน์ และฟื้นฟูอีกครั้งในสมัยนี้

lesson-6-16.png
Psalm 150 from Utracht Psalter, Hautvilliers near Reims, c.830, Utrecht.
ภาพประกอบในคัมภีร์อูเทรค ซาลเทอร์ วาดด้วยปากกา

lesson-6-17.png
The Tassilo Chalice, the Monasty of Kremsmunster, c.777-788.
จุลศิลป์ ถูกนำมาใช้เพื่อชีวิตส่วนตัวและศาสนา งานโลหะได้รับรูปแบบและวิธีทำมาจากโรมัน มีกรรมวิธี 2 อย่าง คือ ลงยาหรือกลัวซอนเน (Cloisonne) และการบุและดุนหรือเรอปูเซ (Repousse) จากรูปคือ ถ้วยทองลงยาสีทาสสิโล ดยุคแห่งบาวาเรีย อุทิศถวายวัดเครมส์มุนสเตอร์

lesson-6-18.png
Christ in Majesty, Four Evangelists, and Scenes from the Life of Christ, cover of the Codex Aureus of St. Emmeram, c. 870, Munich.
งานปกพระคัมภีร์ ทำจากทองประดับด้วยหินและไข่มุก

lesson-6-19.png
Sant’Michael, great church at Hildesheim, Germany.
สมัยราชวงศ์ออตโตเนียน เมื่อการปกครองของราชวงศ์แคโรลินเจียนเสื่อมสลายลง ยุโรปตะวันตกเผชิญกับการรุกรานจากชนชาติต่างๆ ทั้งพวกมุสลิม และพวกไวกิ้ง ก่อความปั่นป่วนในช่วงระยะเวลาหนึ่ง พวกแฟรงค์ หรือเรียกตนว่า เยอรมัน ที่ยึดครองดินแดนภาคกลางของยุโรปตะวันตก เริ่มมีอำนาจกล้าแข็งขึ้น ก่อตั้งเป็นราชวงศ์แซกซัน กษัตริย์ที่มีชื่อเสียงที่สุด คือ ออตโตมหาราช พระสันตะปาปาประกอบพิธีสวมมกุฏจักรพรรดิของจักรวรรดิโรมันขึ้นอีก นับเป็นการฟื้นฟูการมีจักรวรรดิโรมันขึ้นมาใหม่ ศิลปกรรมของราชวงศ์ออตโตเนียน เป็นการเอาของดีแต่ละประเทศมาผสมผสานกัน ศิลปะไบแซนไทน์มีอิทธิพลอย่างสูง เพราะราชสำนักทั้งสองมีสัมพันธภาพแนบแน่น ศูนย์กลางของวัฒนธรรมอยู่ที่กรุงโรม ซึ่งเป็นหัวใจของคริสตจักร สำหรับสถาปัตยกรรมยังคงมีรูปทรงคล้ายป้อมปราการ มีการสร้างหอคอยหลายหอเป็นกลุ่ม กำแพงหนากับมีหน้าต่างเล็กและแคบ

lesson-6-20.png
Doors of the Hildesheim Church, c. 1015
ประติมากรรมส่วนใหญ่ เป็นงานด้วยการหล่อสำริด หรือไม่ก็ไม้ขนาดใหญ่เป็นรูปสลักไม้ การทำประติมากรรมรูปนูนต่ำจะไม่ทำแบบเหมือนจริงตามธรรมชาติ จากรูปคือบางส่วนของประตูโลหะสำริดของโบสถ์วัดฮิลเดไชม์ พระเจ้ามุ่งมาหาอดัมและอีฟ หลังจากตกสวรรค์ ตัวรูปเด่นออกมาจากฉากหลัง เราก็ยังเห็นท่าทางกำลังพูด พระเจ้าชี้ไปที่อดัม อดัมชี้ไปที่อีฟ อีฟชี้ไปที่นาคบนพื้น การโยนความผิด

lesson-6-21.png
The Annunciation to the Shepherds, from the Lectionary of Henry II, Munich.
การค้นพบภาพวาดเก่าแก่ตามวัด และภาพประกอบ หรือไม่ก็ปกพระคัมภีร์ ภาพเหมือนบุคคล อย่างจักรพรรดิ กษัตริย์หรือเจ้าชาย เหล่านางสนมกำนัลและราชนิกุล แสดงถึงความสนุกสนานสำราญท่ามกลางการพิทักษ์รักษาของหมู่ทวยเทพและบุคคลสำคัญทางศาสนาคอยปกป้อง เชื่อว่ากษัตริย์คือชนชั้นพิเศษเหนือมนุษย์ แม้จะคุ้นชินกับศิลปะคาโรลินเจียน แต่ศิลปินออตโตเนียนก็ได้พยายามพัฒนารูปแบบงานศิลปะในแบบฉบับพื้นถิ่นของต้น จากภาพจะเห็นความพยายามในการแสดงออกถึงท่าทางของนางฟ้า ปีกที่โบกสบัด และชายผ้าที่ปลิวไสวด้วยแรงลม