lesson-8-1.png
Laon Cathedral, begun c. 1190.
วัดลัง ผสมรูปแบบโรมันเนสก์เข้ากับรูปแบบใหม่ของวัดแซงต์เดอนี มีการใช้ระบบโวลท์และอาร์ชโค้งปลายแหลม เป็นกอธิกสมัยแรก (Early Gothic) ลักษณะเด่นของสถาปัตยกรรมกอธิกยุคแรกนี้คืออาร์ชโค้งปลายแหลม (Pointed Arch)การใช้อาร์ชแบบ โค้งปลายแหลม (Pointed Arch) ทำให้ได้ความสูงสง่า ภายในกว้างขวาง โอ่โถง และมีแสงสว่างเพียงพอ แท้จริงแล้ว อาร์ชแบบโค้งปลายแหลม (pointed arch) ไม่ใช่ของใหม่ มีใช้อยู่ในแถบบริเวณเอเซียตะวันออกใกล้

lesson-8-2.png
St. Denis, near Paris, 1140-44.
ภายในโบสถ์วัดแซงต์เดอนี สถาปัตยกรรมกอธิกสมัยแรก ที่สำคัญได้แก่ วัดแซงต์เดอนี (Saint Denis) เจ้าอาวาสบูรณะวัดที่มีอายุนานกว่า 300 ปี มีการวางผังสร้างโบสถ์ใหม่ เป็นการนำส่วนดีของอาคารหลายแห่งมารวมกัน นับเป็นวัดที่งดงามที่สุด และเป็นต้นแบบแก่วัดทั้งหลายในบริเวณ อิล-เดอ-ฟรองซ์ จากรูปจะเห็นโครงสร้าง (Ribbed Groined Vaulting) น้ำหนักทั้งหมดของหลังคาลงสู่เสาอย่างเต็มที่ และช่วยให้หลังคาสูง ภายในมีความสว่างมากขึ้น รูปทรงอาคารดูมีเสน่ห์และบอบบาง หน้าต่างสามารถเปิดได้กว้างขึ้น เสาจึงมีรูปร่างคล้ายก้านใบของต้นปาล์ม จากปลายเสาบานสยายออกรับน้ำหนักของหลังคา การถ่ายเทน้ำหนักลงสู่เสาเกิดขึ้นอย่างเต็มที่โดยไม่ต้องถ่ายลงไปยังฝาผนังเหมือนแต่ก่อน

lesson-8-3.png
Ribbed groined vaulting 
โครงสร้างริบกรอยด์โวลท์ ขึ้นจากปลายเสาซึ่งบานสยายออกรับน้ำหนักของหลังคา มีรูปร่างคล้ายกับก้านใบของต้นปาล์ม

lesson-8-4.png
Nave of Laon Cathedral.
ภายในโบสถ์วัดลัง บริเวณที่ร้องเพลงและที่พระเทศน์ สามารถเจาะหน้าต่างหน้าต่างสูง ประดับด้วยกระจกสี ทำให้เกิดความอัศจรรย์ของแสงที่เกิดขึ้น แสงจากหน้าต่างจึงคล้ายดั่งแสงจากสวรรค์ ที่เกื้อกูลความลี้ลับในเรื่องพระจิตของพระผู้เป็นเจ้าด้วย

lesson-8-5.png
Notre Dame, Paris, 1163-1250. 
วัดโนเตรอดามแห่งปารีส โครงสร้างทั้งหมดดูเบา สง่างาม ด้วยลวดลายของระเบียง ที่เราลืมว่ามันคือเสาหิน เหมือนมันถูกยกขึ้นตรงหน้าคล้ายภาพลวงตา

lesson-8-6.png
Notre Dame, Paris, 1163-1250. 
วัดโนเตรอดามแห่งปารีส 

lesson-8-7.png
Nave of Notre Dame, Paris. 
ภายในวัดโนเตรอดามแห่งปารีส มีการสร้างทางเดินภายในตรงด้านข้างของแถวนั่งฟังธรรมทั้งสองข้าง ข้างละสองแถว และเป็นที่นิยมในสมัยต่อมา เมื่อเราเข้าไปในโบสถ์ก็จะรู้สึกได้ว่าตัวเองเล็กกะจิดริด

lesson-8-8.png
South flank of Notre Dame, Paris. 
วัดโนเตรอดามแห่งปารีส ช่องหน้าต่างยังเจาะเป็นวงกลมขนาดใหญ่ออกแบบกระจกสีประดับอย่างงดงามคล้ายรูปดอกไม้จึงมีชื่อเรียกเฉพาะว่า Rose Window มีเส้นผ่าศูนย์กลาง 9 เมตร วิวัฒนาการมาจากช่องหน้าต่างแบบล้อเกวียนของสมัยโรมันเนสก์ 

lesson-8-9.png
Cathedral of Notre-Dame of Paris, 1163-1250. 
เมื่อกำแพงต้องมีหน้าต่างที่เปิดได้กว้างเพื่อประดับกระจกสีทำให้บอบบางลง ภายนอกอาคารจึงมีค้ำยันก่อลอย  พยุงป้องกันฝาผนังอาคารพังทลาย เรียกว่า Flying Buttresses

lesson-8-10.png
West portals of Chartres Cathedral, c. 1145-70.
ประติมากรรมหินสลักบุคคลสำคัญในคัมภีร์เก่าประดับที่ประตูด้านทิศตะวันตกของวัดชาร์ตร ประติมากรรมแต่ละรูป จะสำนึกในความจริงของแต่ละบุคลิกลักษณะและส่วนตัวแต่ละคน รูปปั้นจึงดำรงความมีอยู่ของแต่ละคนที่แตกต่างกัน รูปคนที่เคยแบนติดกับอาคาร มีความนูนกลมเด่นขึ้นมา

lesson-8-11.png
Porch of the north transept of Chartre Cathedrald, 1194
Null.

lesson-8-12.png
Melchizedek, Abraham and Moses, 1194.
ประติมากรสร้างรูปปั้นให้เล่าเรื่อง และให้ดูมีชีวิตชีวามีการเคลื่อนไหว สายตามองซึ่งกันและกัน สง่างาม ทรงเกียรติ และการพลิ้วไหวของผ้าคลุม แสดงให้เห็นว่าร่างกายอยู่ใต้ผ้าคลุมนั้น แต่ละรูปมีเอกลักษณ์ที่ชัดเจน จดจำง่าย สำหรับผู้ที่รู้พระคัมภีร์เก่า ไม่ยากที่จะจดจำ Abraham ชายแก่อุ้มลูกชาย Issac อยู่ด้านหน้าเขา Moses ถือป้ายจากรึกบัญญัติสิบประการ มีเสาทองเหลืองกับงู อีกด้านของ Abraham คือ King of Salem เป็นพระชั้นสูง นำขนมปังกับไวน์ มาต้อนรับ Abraham หลังจากที่รบชนะ เรารู้ว่าการสร้างงานศิลปะเพื่อใช้สอนในโบสถ์ แต่ประติมากรกอธิคได้มาถึงงานใหม่ สำหรับเขารูปปั้นไม่ใช่แค่สัญลักษณ์ศักดิ์สิทธิ์ แต่ได้เตือนให้ระลึกถึงสัจจะแห่งศีลธรรม แต่ละรูปก็จะมีความต่างด้วยทัศนะคติและประเภทของความงามและความตื้นตันในศักดิ์ศรีแต่ละบุคคล

lesson-8-13.png
Porch of the south transept of Strasbourg Cathedral, c.1230.
Null.

lesson-8-14.png
The Death of the Virgin.
ประติมากรรมแสดงเรื่องราวการตายของพระแม่ สาวกสิบสองคนอยู่รอบเตียงของเธอ เซนต์แมรี่แมกดาเลนคุกเข่าตรงหน้าเธอ พระเยซูอยู่ตรงกลางโอบประคองร่างเธออยู่ เราเห็นว่าศิลปินยังคงเป็นห่วงอนุรักษ์บางสิ่งของรูปแบบสมมาตรในยุคต้น เราสามารถจินตนาการได้ว่าศิลปินสเก็ตซ์ล่วงหน้าก่อน ที่จะจัดการหัวของสาวก รอบขอบโค้ง สองสาวกที่ข้างๆสอดคล้องซึ่งกันและกัน และรูปพระเยซูในตรงกลาง แต่มันก็ไม่ได้สมมาตรเหมือนอย่างศิลปะในศตวรรษที่ 12 ชอบทำ เขาต้องการให้รูปปั้นมีชีวิต เราเห็นการแสดงออกถึงความอาลัยอาวรณ์จากใบหน้าของสาวกที่เลิกคิ้วขึ้นและมองมา สาวกสามคนยกมือขึ้นมาที่หน้าในลักษณะท่าทางของความโศกเศร้า แม้จะมีการแสดงอารมณ์ที่ใบหน้าและรูปของเซนต์แมรี่ แมกดาเลน ผู้ที่บีบมือ และมันน่ามหัศจรรย์ที่ศิลปินประสบความสำเร็จในลักษณะที่ต่างของเธอด้วยความสงบ มองไปที่ใบหน้าของพระแม่ ผ้าคลุมไม่เหมือนยุคกลางอีกต่อไป ศิลปินกอธิคต้องการเข้าใจสูตรสำเร็จของการสวมเสื้อผ้าที่ถ่ายทอดมาสู่พวกเขา บางครั้งเขากลับสู่ความรู้ที่หลงเหลืออยู่ของคนนอกศาสนา ศิลปินกอธิค ไม่ได้เพียงสนใจในสิ่งที่นำเสนอ แต่รวมถึงในปัญหาว่าจะนำเสนออย่างไร ศิลปินกรีก มองธรรมชาติและลอกเลียน ทำอย่างไรให้เหมือน และมีรูปร่างสวยงาม แต่ศิลปินกอธิคต้องบอกเรื่องราวอันศักดิ์สิทธิ์ ให้ดูเคลื่อนไหวและให้เหมือนจริง ดังนั้นศิลปินกอธิคไม่ได้สร้างงานเพื่อจุดประสงค์ของตนเอง แต่สำหรับจุดประสงค์ของสาระ เพื่อปลอบใจและการอบรมศีลธรรม ความศรัทธาที่สามารถได้รับมาจากงานศิลปะ เจตคติของพระเยซูที่เขามองที่พระแม่อย่างชัดเจนนั้นสำคัญมากกว่าทักษะการทำกล้ามเนื้อให้สวยงาม

lesson-8-15.png
Chartresses Cathedral, begun 1194.
สถาปัตยกรรมกอธิกสมัยรุ่งเรือง วัดชาร์ตร ลักษณะเด่นของสถาปัตยกรรมในยุคนี้คือหอคอยหรือหอระฆังหลังคาแหลมสูงเสียดฟ้า ทรวดทรงสูงสง่า

lesson-8-16.png
Nave of Chartresses Cathedral.
ภายในวัดชาร์ตร

lesson-8-17.png
Interior of Chartresses Cathedral.
มีการตกแต่งทั้งภายในและภายนอกด้วยลวดลายประณีต เปิดช่องหน้าต่างให้กว้างมากขึ้น เพื่อเพิ่มแสงสว่าง ภายในโอ่โถงรองรับคนได้ถึง 100 คน

lesson-8-18.png
Interior of Chartresses Cathedral.
การประดับกระจกสีตามช่องหน้าต่างขนาดใหญ่ทั้งหมด 124 ช่อง และขนาดเล็กอีก  50 ช่อง กระจกส่วนใหญ่เป็นสีแดงและสีน้ำเงิน

lesson-8-19.png
Amiens Cathedral, c.1220-36.
โบสถ์วัดอาเมียง

lesson-8-20.png
Nave of Amiens Cathedral.
ภายในโบสถ์วัดอาเมียง

lesson-8-21.png
Robert de Luzarches, The nave of Amiens Cathedral, c. 1218-47.
เมื่อเข้าไปจะรู้สึกถึงตนเองตัวเล็กนิดเดียว

lesson-8-22.png
Choir vault of Amiens Cathedral.
โครงสร้างหลังคาโบสถ์วัดอาเมียง

lesson-8-23.png
Reims Cathedral, c.1211.
โบสถ์วัดแร็ง รวมเอาลักษณะสถาปัตยกรรมกอธิกสมัยรุ่งเรือง ที่เรียบง่าย ในลักษณะ Classical Style กับความหรูหราแบบวัดอาเมียง ลักษณะของรูปแบบหลังคาเกิดจากความต้องการให้โบสถ์สูงเท่าที่จะสูงได้ รูปทรงดูสง่างามสูงระหง และมีแสงสว่างเพียงพอ

lesson-8-24.png
Interior of Reims Cathedral.
ภายในโบสถ์วัดแร็ง แสงสว่างผ่านกระจกสี เกิดแสงสีที่งดงาม มีการจัดทำหน้าต่างกลมให้มีขนาดใหญ่ ตกแต่งออกแบบกระจกสีให้มีลวดลายวิจิตรคล้ายกลีบดอกไม้ “หน้าต่างดอกกุหลาบ” “Rose Window”

lesson-8-25.png
Interior of Reims Cathedral.
หัวเสาสลักลวดลายรูปใบไม้ ลำต้นเสาย่อยเสาใหญ่ ดูคล้ายเสาขนาดเล็กหลายต้นติดรวมกันเป็นต้นเดียว

lesson-8-26.png
Saint Chapelle. Paris, c.1203-1248.
โบสถ์วัดแซงต์ชาแปลล์ แสดงโครงสร้างของเสาและโวลท์ปลายแหลม อย่างเด่นชัด การทำช่องจังหวะของโครงสร้างมีความประสานสัมพันธ์กันอย่างงดงาม เมื่อแสงผ่านหน้าต่างสูงประดับกระจกสีเข้ามาภายในจะเกิดเป็นแสงสีม่วงแดง(Rose-Violet) จากคำเทศนาที่พูดถึงสรวงสวรรค์ สรรเสริญพระผู้เป็นเจ้า ประตูไข่มุก จิวเวลรี่ที่หาค่ามิได้ ถนนแห่งทองคำแท้ และแก้วที่โปร่งใส ขณะนี้ภาพแห่งสวรรค์ก็ได้มาปรากฏสู่โลกมนุษย์แล้ว กำแพงผนังโบสถ์ดูไม่เยือกเย็นน่ากลัวอีกต่อไป มันเบาด้วยกระจกสี stain glass ที่ฉายฉานสีทับทิมและมรกต เสา โครง และลวดลาย ส่องประกายด้วยสีทอง สิ่งที่ดูหนักหรือจำเจซ้ำซากถูกกำจัดออกไป ผู้ที่เข้ามาภายในรับรู้ได้ว่าตนได้เข้ามาใกล้ความลี้ลับที่เกินกว่าจะไปถึง

lesson-8-27.png
Saint Chapelle. Paris, c.1203-1248.
หัวเสาสลักลวดลายรูปใบไม้ ลำต้นเสาย่อยเสาใหญ่ ดูคล้ายเสาขนาดเล็กหลายต้นติดรวมกันเป็นต้นเดียว

lesson-8-28.png
Beauvais Cathedral, Paris, c.1272-1560.
โบสถ์วัดโบเว พยายามสร้างโบสถ์ให้สูงถึง 157 ฟุต เพื่อทำลายสถิติ แต่พอ ค.ศ.1284 ก็พังลงมา มีการบูรณะใหม่ ในค.ศ.1560 ได้สร้างหลังคาแหลมของหอคอยสูงถึง 500 ฟุต นับว่าสูงที่สุดในฝรั่งเศสสมัยนั้น 

lesson-8-29.png
Interior of Beauvais Cathedral, Paris.
ภายในโบสถ์วัดโบเว

lesson-8-30.png
Saints Martin, Jerome, and Gregory, jamb statues. Porch of the Confessors, Chartres Cathedral.
ประติมากรรมรูปนักบุญ ในวัดชาร์ตร จะเห็นว่าประติมากรรมกอธิกสมัยรุ่งเรืองรูปคนเริ่มมีการแสดงอารมณ์ความรู้สึกและมีเรื่องราวที่น่าสนใจมากขึ้น ประติมากรรมกอธิกมีคุณค่าในการสนับสนุนงานสถาปัตยกรรมให้มีความงามสมบูรณ์แบบ เมื่อคริสต์ศตวรรษที่ 13 ประติมากรรมที่เป็นรูปสัญลักษณ์เริ่มเปลี่ยนแปลง รูปคนเริ่มมีการแสดงอารมณ์ความรู้สึกและมีเรื่องราวที่น่าสนใจมากขึ้น ส่วนมากนิยมสร้างเกี่ยวกับแม่พระและนักบุญต่างๆ รูปคนมีสัดส่วนค่อนข้างยาวและเป็นเส้นตรง เพราะประติมากรต้องการให้สัมพันธ์เป็นเอกภาพกับอาคาร แสดงรอยยับย่นของเสื้อผ้าอาภรณ์อย่างมาก รวมทั้งการแกะสลักลวดลายอื่นๆ จะทำอย่างละเอียด ชอบสร้างรูปลอยตัว ลวดลายนิยมผูกประดิษฐ์ ไม่เหมือนโรมันเนสก์ที่นิยมทำลวดลายของใบไม้หรือสัตว์

lesson-8-31.png
The Annunciation and The Visitation of Reims Cathedral, c. 1225-90.
ประติมากรรมตกแต่งวัดแร็ง

lesson-8-32.png
Ekkechart and Uta, c.1260
รูปปั้นผู้ก่อตั้ง ศิลปินปัจจุบันมีวิธีการเรียนรู้ศิลปะอย่างไร ? ศิลปินในยุคกลางเริ่มต้นด้วยการเป็นเด็กฝึกงานกับบรมครู ช่วยทำงานในบางส่วน ที่ไม่สำคัญ ค่อยๆเรียนรู้วิธีนำเสนอรูปสาวก และวิธีวาดรูปตัวละครศักดิ์สิทธิ์ เขาจะเรียนด้วยการลอกแบบและจัดฉากใหม่จากหนังสือเก่า และเอามันเข้าไปในเฟรมที่แตกต่าง เขาไม่เคยวาดบางสิ่งจากสิ่งมีชีวิต แม้เมื่อเขาถูกขอให้วาดรูปคนธรรมดา พระมหากษัตริย์ หรือบิชอป เขาจะไม่สร้างสิ่งที่เราเรียกว่าเหมือนจริง ไม่มีภาพบุคคลอย่างที่เราเข้าใจในยุคกลาง ศิลปินวาดรูปตามประเพณีนิยมและให้สัญลักษณ์ มงกุฎและคทาสำหรับกษัตริย์ หรือบางทีก็เขียนชื่อข้างใต้ ซึ่งก็จะไม่ผิด มันน่าแปลกและเป็นเรื่องยากที่ศิลปินจะสร้างานให้เหมือน แต่ การนั่งลงตรงหน้าแบบแล้วสร้างงานนั้นยิ่งแปลกกว่าสำหรับเขา

lesson-8-33.png
Crucifixion, detail of a window from St. Remi, Reims, c.1190. stain glass.
จิตรกรรมกอธิกพัฒนาอย่างเชื่องช้าเป็นผลมาจากลักษณะของอาคารที่ไม่เอื้ออำนวย จากรูปคือ กระจกระบายสี (stain glass) จากวัดแร็ง หน้าต่างประดับกระจกสี มักใช้สีสดใสและรุนแรง เช่น น้ำเงินสด แดง เหลืองทอง และสีเขียว สีม่วง น้ำตาล และชมพู แซมเป็นบางส่วนเพื่อให้ภาพดูงดงามยิ่งขึ้น เนื้อหา ในบริเวณที่เด่นหรือช่องหน้าต่างยาว จะเป็นภาพบุคคลสำคัญในคัมภีร์ไบเบิล หรือนักบุญต่างๆ และผู้บริจาค บริเวณที่เห็นไม่ชัด นิยมทำเป็นรูปสัญลักษณ์ทางศาสนาหรือเป็นลวดลายคล้ายดอกไม้

lesson-8-34.png
The Good Samaritan window, Chartres Cathedral, Stain glass.
กระจกระบายสี (stain glass) จากวัดชาร์ตร

lesson-8-35.png
Rose window, Chartres Cathedral, c.1223-26.
กระจกระบายสี (stain glass) บนช่องหน้าต่างดอกกุหลาบจากวัดชาร์ตร

lesson-8-36.png
Stain Glass, Chartres Cathedral, c.1223-26.
กระจกระบายสี (stain glass) บนช่องหน้าต่าง โบสถ์วัดชาร์ตร

lesson-8-37.png
St. Maclou, Rouen, c. 1500-14.
โบสถ์แซงต์มากลู เมืองรูออง เป็นสถาปัตยกรรมกอธิกสมัยสุดท้าย (Late Gothic) การใช้รูปทรงของลวดลาย ที่มีความโค้งสะบัดคล้ายกับเปลวไฟ โครงสร้างดูบอบบางและสูงระหง ช่วงเสากว้างขึ้น

lesson-8-38.png
ประติมากรรมพระแม่ ภายในโบสถ์โนเตรอดาม
ประติมากรรมมีการใช้ส่วนโค้งส่วนเว้าของรูปคนมากกว่าเดิม รอยจีบของเสื้อผ้าอาภรณ์ทำให้ดูคมชัดเจนและมีความสวยงามกว่าเดิม มีการบิดเอี้ยวตัวของคนสร้างขึ้นอย่างอ่อนหวานเป็นรูปตัวเอส (S) เหมือนการวางท่าของประติมากรรมกรีกสมัยคลาสสิก การวางท่าของประติมากรรมกอธิกสมัยปลายมิได้เกิดขึ้นโดยธรรมชาติหรือมีหลักทางกายวิภาค แต่เป็นการวางท่าขึ้นอย่างจงใจให้ดูเป็นศิลปะตกแต่ง เพื่อให้ดูงามโดยไม่เกี่ยวข้องกับโครงสร้างมนุษย์เลย ร่างคนถูกปกคลุมด้วยเสื้อผ้าที่ดูหนาและหนักจนหายไปในอาภารณ์ที่ห่อหุ้มกาย กรีกชอบทำให้ดูคล้ายกับเสื้อผ้าเปียกน้ำยังเห็นรูปร่างชัดเจน

lesson-8-39.png
Villard de Honnecourt, page from a notebook, c.1240.
ภาพจากสมุดบันทึกของออนเนอกูร์ 

lesson-8-40.png
The Entombment of Christ, c.1250-1300.
รูปพระแม่ก้มลงสู่ร่างพระเยซูและโอบกอด ขณะที่เซนต์จอห์นบีบมือด้วยความโศกเศร้า นางฟ้าโผล่ออกมาจากเมฆด้านบนมือถือตะคัน และคนใช้ที่ใส่หมวกแหลมแปลกๆ รองรับร่างของพระเยซู แสดงอารมณ์และกระจายรูปไปบนหน้ากระดาษ ซึ่งสำคัญกว่าการทำให้ดูมีชีวิตหรือนำเสนอฉากจริง เขามาสนที่ให้คนรับใช้ตัวเล็กกว่าตัวละครศักดิ์สิทธิ์ และเขาไม่ได้บ่งบอกสถานที่หรือจัดฉาก เราเข้าใจสิ่งที่เกิดขึ้นโดยปราศจากสิ่งบ่งชี้ภายนอก ศิลปินมีความรู้เรื่องกายวิภาค มากกว่าศิลปินในศตวรรษที่ 13

