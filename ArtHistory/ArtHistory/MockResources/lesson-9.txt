Renaissance Art
ยุโรปในคริสต์ศตวรรษที่ 12-13 ได้เกิดสงครามครูเสดแม้จะยืดเยื้อเป็นเวลานาน แต่ผลดีของสงครามครูเสดคือการเดินทัพของทหารคริสเตียน ได้เปิดโลกทัศน์แก่ผู้ชายยุโรป เกิดการแลกเปลี่ยนวิทยาการ ความรู้ซึ่งกันและกัน เส้นทางที่กองทัพผ่านและพักแรม กลายเป็นแหล่งการค้าที่สำคัญและมั่งคั่ง เมืองที่กองทัพ คริสเตียนผ่าน ได้แก่ เวนีส เยนัว มิลานและฟลอเรนซ์ ในค.ศ. 1453 พวกซาราเซ็นต์ยึดกรุงคอนสแตนติโนเปิล (เมืองหลวงของจักรวรรดิโรมันตะวันออก) ได้ ภายหลังการเสียกรุงคอนสแตนติโนเปิล ชาวคริสเตียนก็ขวัญเสียต่างพากันอพยพมาสู่อิตาลี แต่ละคนก็เอาทรัพย์สมบัติ ตำรา และงานศิลปกรรมอันทรงคุณค่าติดตัวมาด้วย วิทยาการบางสาขาที่ไม่เคยรู้มาก่อนในอิตาลีก็ได้เกิดขึ้น อารยธรรมอันรุ่งเรืองของกรีกโรมันที่เก็บรักษาไว้ที่กรุงคอนสแตนติโนเปิลก็ได้รับการฟื้นฟูอีกครั้งที่อิตาลี ซึ่งคนอิตาลีคิดว่าตนคือผู้สืบทอดมรดกอารยธรรมของกรีกโรมันและรังเกียจศิลปวัฒนธรรมกอธิก ช่วงรอยต่อมาสู่ศตวรรษที่ 14 ผู้ทรงอิทธิพลทางสังคมมากที่สุดคือพ่อค้า 

การเคลื่อนไหวในอิตาลีคริสต์ศตวรรษที่ 14 ถึง 16 ก่อให้เกิดการฟื้นฟูขึ้นมาอีก หรือการกลับมีชีวิตขึ้นมาใหม่ของศิลปะและวรรณกรรมของกรีกและโรมัน ซึ่งเรียกว่าเรอเนอซองค์ (Renaissance) โดยจุดกำเนิดของเรอนาซองเริ่มต้นครั้งแรกที่เมืองฟลอเรนซ์ ทางตอนเหนือของอิตาลี อุปถัมป์สมัยเรอนาซองที่สำคัญคือบุคคลในตระกูลเมดิซี่ คือตระกูลสำคัญที่เป็นผู้อุปถัมป์สมัยเรอนาซอง โคสิโม เด เมดิชี่ (Cosimo de Medichi) จากนายธนาคารผู้มั่งคั่ง ขึ้นมาเป็นเจ้าเมืองฟลอเรนซ์ นครรัฐฟลอเรนซ์ภายใต้การนำของโคสิโมประสบกับความเจริญรุ่งเรืองอย่างไม่เคยปรากฏมาก่อน ธนาคารของเมดิชี่หากำไรจากการเอาเงินฝากให้รัฐต่างๆ กู้มีสำนักงานอยู่ตามเมืองใหญ่  ทำหน้าที่เป็นตัวแทนการค้า เช่น ซื้อขนสัตว์จากอังฤษส่งมาทอที่ฟลอเรนซ์ แล้วส่งไปขายยังเมืองต่างๆ ในราคาที่สูง โคสิโม เป็นบุคคลที่ทรงอิทธิพลสูงสุดในยุโรปคนหนึ่งในสมัยนั้น 

โคสิโม ต้องการให้ฟลอเรนซ์มีฐานะดุจดังเอเธนส์ของกรีก ซึ่งเป็นศูนย์กลางของศิลปวิทยาการและแหล่งของนักปราชญ์ราชบัณฑิต ซึ่งเป็นแนวคิดแบบเดียวกับผู้นำยุคกลางคือ Back of Rome โคสิโมว่าจ้างจิตรกร ประติมากรฝีมือดีที่สุดของแต่ละถิ่น มาสร้างงานให้แก่เขา ด้วยเหตุนี้ ศิลปะชิ้นเลิศต่างหลั่งไหลมาสู่ฟลอเรนซ์ นอกจากนี้ โคสิโมได้แสวงหาตำรับตำราโบราณมาเก็บรวบรวมรักษาไว้ ให้เหล่าบัณฑิตได้ศึกษาและแปลถ่ายทอดออกมาเป็นภาษาอิตาเลียน นอกจากการอุปถัมป์ของผู้มีอำนาจ ส่งผลให้งานศิลปกรรมของเรอนาซองเจริญเติบโตอย่างรวดเร็วแล้ว

หลักปรัชญาความเชื่อนอกเหนือจากศาสนาคริสต์แล้ว หลักปรัชญาที่เข้ามามีอิทธิพลอย่างใหญ่หลวงต่อประชาชนยุคนั้นคือ ลัทธิมนุษยธรรม (Humanism)ถือเอามนุษย์เป็นจุดศูนย์กลาง ซึ่งขัดกับหลักปรัชญาของสมัยกลางที่ถือเอาศาสนาคริสต์เป็นจุดศูนย์กลาง ลัทธิมนุษยธรรม (Humanism) ผลักดันให้เกิดการใฝ่หาความรู้ที่แท้จริงเพื่อชีวิตของมนุษย์ในโลกนี้ ความสนใจใฝ่รู้ในด้านศิลปกรรม จึงเกิดการสร้างงานและกฎเกณฑ์ต่างๆ ของศิลปะกรีกและโรมัน ศิลปกรรมของเรอนาซองจึงมีวิธีการ รูปแบบ และหลักการคิดของกรีกและโรมันเข้ามาผสมผสานกับหลักธรรมของศาสนาคริสต์

แนวคิดกึ่งเสรีนิยม ทำให้ศิลปินสามารถคิดค้นและศึกษาสิ่งต่างๆของโลกได้อย่างเหมาะสมและกว้างขวาง ลัทธิมนุษยธรรม เสริมสร้างเสรีภาพของปัจเจกชน ความคิดเห็นส่วนตัวได้รับการยอมรับนับถือ สิทธิส่วนบุคคลเริ่มได้รับการเคารพ ลัทธิมนุษยธรรม ได้ปลุกเร้าให้ประชาชนรู้จักคิด รู้จักปรับปรุงชีวิตด้วยตนเองในเวลานี้บนพื้นโลก ไม่ใช่การนั่งสวดมนต์ภาวนารอคอยการช่วยเหลือจากสัญญาลมๆ แล้งๆ ของสวรรค์เบื้องบน

ศิลปกรรมเรอนาซอง แบ่งออกเป็น 4 ยุค คือ เรอนาซองสมัยบุกเบิก (Proto Renaissance) คริสต์ศตวรรษที่ 13-14 เรอนาซองสมัยต้น (Early Renaissance) คริสต์ศตวรรษที่ 14-15 เรอนาซองยุคทองหรือสมัยรุ่งเรือง (High Renaissance) คริสต์ศตวรรษที่ 15-16 เรอนาซองสมัยปลาย (Late Renaissance) คริสต์ศตวรรษที่ 16
