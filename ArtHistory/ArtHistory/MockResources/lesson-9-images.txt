lesson-9-1.png
West front of Exeter Cathedral, c.1350-1400.
งานสถาปัตยกรรมที่เกิดขึ้นจึงมักเป็นอาคารของฆารวาสถูกออกแบบห้องโถงเมือง (Town Hall) ห้องโถงสมาคม (Guild Hall) เป็นวิทยาลัย วัง สะพาน ประตูเมือง ช่วงนี้เป็นช่วงรอยต่อที่การค้าขายมีอิทธิพลต่อเนื่องมาสู่ศตวรรษที่ 14 พ่อค้าวานิชที่มั่งคั่งมาอยู่อาศัยในเมือง สถาปัตยกรรมจากวัดที่ยิ่งใหญ่ก็เปลี่ยนเป็นความประณีตละเอียดอ่อน มีการตกแต่งให้ความหรูหรา จากภาพนี่เป็นตัวอย่างพัฒนาการของรูปทรงในแบบกอธิค (Gothic Style) เป็นแบบการตกแต่ง (Decorated Style) ชี้ให้เห็นถึงรสนิยมที่เปลี่ยนไป สถาปนิกในศตวรรษที่ 14 แสดงทักษะการตกแต่งและลวดลายที่สลับซับซ้อน

lesson-9-2.png
Doges’s Palace, Venice, begun in 1309.
โบสถ์ไม่ได้เป็นงานหลักสำหรับสถาปนิกอีกต่อไป การเติบโตและมั่งคั่งของเมือง อาคารของฆารวาสถูกออกแบบห้องโถงเมือง (Town Hall) ห้องโถงสมาคม (Guild Hall) เป็นวิทยาลัย วัง สะพาน ประตูเมือง รูปนี้แสดงพลังอำนาจและความมั่งคั่งของเมือง แสดงให้เห็นพัฒนาการในยุคหลังของรูปแบบกอธิค ที่การตกแต่งและลวดลายดูเบา แต่ยิ่งใหญ่

lesson-9-3.png
Virgin and Child, c.1324-39; dedicated by Joan of Evreux in 1339.
ประติมากรรมในศตวรรษที่ 14 บางทีก็ไม่ใช่หิน แต่เป็นงานชิ้นเล็กที่ทำจากโลหะมีค่าหรืองาช้าง ที่ช่างฝีมือของยุคนี้ชำนาญ รูปปั้นนี้ทำจากเงินชุบทองรูป Virgin and Child สร้างโดยช่างทองชาวฝรั่งเศส งานลักษณะนี้ไม่ได้มีเจตนาทำเพื่อสักการะในที่สาธารณะ แต่ตั้งอยู่ในวิหารพระราชวังสำหรับการบูชาส่วนบุคคล แสดงถึงความรักและมุทิตาจิต ช่างทองชาวปารีสคิดถึงพระแม่มารีในฐานะแม่จริงๆ และพระคริสต์ในฐานะเด็กจริงๆ เอามือไปวางอยู่บนหน้าแม่ ศิลปินกอธิค เลี่ยงความแข็งรูปแบบที่ตายตัวเก่าๆ นั่นจึงเป็นเหตุผลว่าทำไมจึงให้รูปทรงดูโค้งอรชร พระแม่วางมือบนสะโพกของพระองค์เพื่อพยุงเด็ก ในขณะที่พระเศียรโน้มมาที่พระคริสต์ ดังนั้น ร่างทั้งหมดดูเหมือนห่างออกไปเล็กน้อยในโค้งที่อ่อนโยน เหมือนตัว เอส (S) มาก และศิลปินกอธิคชื่นชอบแบบนี้ บางที่ประติมากรก็อาจไม่ได้คิดค้นการโพสต์ท่าแบบนี้ หรือลักษณะของเด็กที่กำลังเล่นกับแม่ แต่เขาทำตามกระแสแฟชั่น ผลงานของเขางดงามในทุกรายละเอียด ความงามของมือ รอยย่นเล็กน้อยที่แขนของเด็ก ความยอดเยี่ยมของพื้นผิวเงินและทองที่เคลือบ สัดส่วนที่แน่นอน ศีรษะที่เล็กและสง่างามบนเรือนร่างที่ยาวและบอบบาง ไม่มีอะไรที่ช่างฝีมือกอธิคทำอย่างส่งเดชในงานนี้ อย่างรายละเอียดของผ้าคลุมที่ทิ้งลงมาเหนือแขนขวา ทั้งหมดนี้แสดงความใส่ใจไม่รู้จบ ศิลปินได้วางองค์ประกอบมันเข้าไว้ด้วยเส้นที่รื่นไหลและสง่างาม

lesson-9-4.png
Christ in the Temple; a hawking party, c.1310.
แสดงพระคริสต์ในวัดกำลังสนทนากับเหล่าอาลักษณ์ (นักเขียน) เขาได้วางพระองค์ไว้บนเก้าอี้สูง และดูเหมือนกำลังอธิบายบางจุดในหลักคำสอนด้วยท่าทาง ที่ศิลปินยุคกลางเคยใช้ เมื่อเขาต้องการวาดภาพครู อาลักษ์ชาวยิวยกมือของเขาขึ้นในทัศนะคติที่กลัวและประหลาดใจ และผู้ปกครองของพระคริสต์กำลังมองซึ่งกันและกันอย่างสงสัย วิธีการเล่าเรื่องยังคงไม่เหมือนจริง ศิลปินอาจยังไม่เคยได้ยินได้เห็นการค้นพบวิธีการของ Giotto ที่ทำแบบเวทีฉากละครที่มีชีวิต พระคริสต์ คนที่มีอายุสิบสองปีในเวลานี้ อย่างที่ไบเบิลบอกเรา คือการเปรียบเทียบกับการเติบโต และไม่ได้ตั้งใจจะให้ความคิดแก่เราในเรื่องพื้นที่ว่าง space ระหว่างรูป ยิ่งไปกว่านี้ เราสามารถเห็นว่าหน้าทั้งหมดที่วาดขึ้นโดยสูตรง่ายๆ คือ คิ้วโค้ง ปากคว่ำผมและเคราหยิก มันยิ่งน่าแปลกใจเข้าไปอีกที่ภาพข้างล่างบนหน้าเดียวกันว่ามันเป็นอีกฉากที่ไม่เกี่ยวกัน มันเป็นธีมจากชีวิตประจำวันของเวลา การล่าเป็ดด้วยเหยี่ยว มีภาพจางๆของผู้หญิงผู้ชายบนหลังม้า และมีเด็กชายอยู่ข้างหน้าพวกเขา เหยี่ยวจับเป็ดได้ตัวหนึ่ง อีกสองตัวบินหนีไป ศิลปินอาจไม่ได้มองเด็กชายวัยสิบสองจริงๆ ตอนเขาวาดฉากข้างบน เขามองเหยี่ยวและเป็ดจริงเมื่อเขาวาดฉากข้างล่าง รูปนี้แสดงความสง่างามในการบรรยายและการสังเกตด้วยศรัทธาที่ค่อยๆ หลอมรวม บางทีมันอาจไม่เกิดขึ้นถ้าไม่มีอิทธิพลของศิลปะอิตาลี

lesson-9-5.png
Giotto di Bondone, Faith, c.1305.
มองผิวเผินเหมือนงานประติมากรรม แต่มันคือจิตรกรรมที่ให้ความรู้สึกเหมือนรูปปั้น เราเห็นการเขียนส่วนแขน การขึ้นรูปใบหน้าและคอและเงาลึกในรอยพับของเสื้อคลุมในรอบพันปีไม่มีใครทำ Giotto ค้นพบการสร้างงานศิลปะลวงตาให้ดูมีระยะบนระนาบแบนขึ้นอีกครั้ง การค้นพบนี้ไม่เป็นเพียงแค่เคล็ดลับการแสดงเจตจำนงส่วนตัว แต่ทำให้เขาเปลี่ยนแนวคิดการวาดทั้งหมด 

lesson-9-6.png
Giotto di Bondone, The Mourning of Christ, c.1305.
ศิลปะของ Giotto  เปลี่ยนความคิดทั้งหมดของจิตรกรรม อาจจะผิดถ้าคิดว่าศิลปะอิตาลีแยกออกมาจากสิ่งที่เหลืออยู่ในยุโรป ในทางตรงข้าม Giotto อาจได้รับอิทธิพลในประเทศทางเหนือของแอลป์ ในขณะที่อุดมคติของจิตรกรกอธิคของทางเหนือก็เริ่มมีกระทบไปที่บรมครูทางใต้ วิธีของ Giotto แตกต่างโดยสิ้นเชิง งานเขียนของเขามากกว่าการแทนข้อความที่เขียน เหมือนแสดงละครบนเวที เซนต์จอห์น โน่มตัวลงและยื่นแขนทั้งสองไปข้างๆ หากเราลองจินตนาการถึงระยะห่างระหว่างเซนต์จอห์นกับพระเยซู เราจะรู้สึกถึงอากาศและพื้นที่ว่างระหว่างทั้งสอง ที่เขาสามารถเคลื่อนที่ได้ เขาแสดงให้เห็นความโศกเศร้าของตัวละครทุกตัว วิธีการใหม่ของ Giotto เป็นที่นิยมและแพร่หลายในฟลอเรนซ์

lesson-9-7.png
Simone Martini & Lippo Memmi The Annunciation, 1333.
ภาพการประกาศศาสนา Annunciation ในตอนที่ Archangel Gabriel มาจากสวรรค์มาพบพระแม่ และเราสามารถอ่านคำพูดที่ออกมาจากปากของเทพได้ ซ้ายมือถือกิ่งมะกอก สัญลักษณ์สันติภาพ มือข้างขวายกขึ้นเป็นท่ากำลังพูด การปรากฏของเทวดาทำให้พระแม่ประหลาดใจ พระองค์เอียงตัวหลบเล็กน้อยในท่าทางของการเกรงกลัวและอ่อนน้อมถ่อมตนและมองกลับไปที่ผู้ส่งสารจากสวรรค์ มีแจกันใส่ดอกลิลลี่สีขาว อยู่ระหว่างทั้งสอง เป็น สัญลักษณ์ความบริสุทธิ์ และเหนือขึ้นไปตรงกลาง Pointed arch เราเห็น นกพิราบสัญลักษณ์พระวิญญาณที่บริสุทธิ์ ล้อมรอบด้วยสีปีกเทวดาเด็ก เหล่าศิลปินบรมครูอังกฤษและฝรั่งเศสก็ได้แชร์ความชอบของรูปร่างฉะอ้อนและมีท่วงทำนอง เขาชื่นชอบเส้นโค้งที่อ่อนโยนและรื่นไหลของผ้าคลุมและรูปร่างที่เรียวบาง จิตรกรรมทั้งหมด ที่จริงแล้วเหมือนบางผลงานที่ล้ำค่าของช่างทอง ทักษะในการจัดการล้ำเลิศที่เขาจัดลักษณะการวางรูปแบบที่น่าชื่นชม อีกหนึ่งที่ไม่สามารถหยุดข้อสงสัยไว้ได้คือ วิธีการวางรูปที่ซับซ้อนลงในผนัง ปีกของเทวดาถูกจัดให้อยู่ในกรอบ Pointed arch ด้านซ้าย และรูปพระแม่เบี่ยงไปด้านหลังลงใน Pointed arch  ด้านขวา ในขณะที่พื้นที่ว่างระหว่างทั้งสองใส่ภาพแจกันลงไปและพิราบข้างบนเหนือแจกัน ศิลปินเรียนรู้การจัดการกับองค์ประกอบให้เหมาะสมกับแบบที่มีอยู่จากศิลปะดั้งเดิมของยุคกลาง เรามีโอกาสชื่นชมวิธีการที่ศิลปินยุคกลางจัดการกับสัญลักษณ์ของเรื่องราวศักดิ์สิทธิ์เพื่อให้เป็นไปตามความพึงพอใจ แต่เรารู้ว่าศิลปินเพิกเฉยไม่สนใจในรูปทรงจริงและสัดส่วนจริง และลืมการให้พื้นที่ว่างระหว่างองค์ประกอบในภาพ บางทีเราอาจพบว่า รูปของเขาดูแปลกเล็กน้อย อย่างตาเอียง ปากโค้ง แต่เราต้องการเพียงเพื่อมองบางรายละเอียด ความสำเร็จของ Giotto ไม่ได้ทำให้สูญเสียความหมายไป ภาพแจกัน คือแจกันจริงวางอยู่บนพื้นหินจริง และเราก็บอกได้ว่ามันตั้งอยู่ตรงไหน และสัมพันธ์กับเทวดาและพระแม่ บัลลังก์ที่พระแม่นั่งเป็นบัลลังก์จริงที่ถอยห่างจากฉากหลัง และหนังสือที่ถืออยู่ไม่ใช่แค่สัญลักษณ์หนังสือ แต่เป็นหนังสือจริงๆในสตูดิโอ

lesson-9-8.png
Peter Parler the Younger Self-portrait, 1379-86.
เราจำได้ว่ารูปปั้นบุคคลใน Sense ของเราไม่มีอยู่ในยุคกลาง และศิลปินก็ใช้รูปแบบแผนผู้ชาย-หญิง และเขียนชื่อคนคนนั้นลงบนภาพ แต่ศิลปินในศตวรรษที่ 14 วาดภาพเหมือนจากธรรมชาติและศิลปะการวาดภาพคนก็พัฒนาในช่วงเวลานี้ ใช้วิธีการมองธรรมชาติและสังเกตรายละเอียดบางสิ่งที่ทำ ศิลปินยุโรปยุคนี้มีโอกาสมากพอในการเรียนรู้จากความสำเร็จตน รูปนี้อาจเป็นรูปบุคคลเหมือนจริงรูปแรกที่ศิลปินให้ความรู้แก่เรา

lesson-9-9.png
St. John the Baptist, St. Edward the Confessor and St Edmund commend Richard II to Christ (the Wilton Diptyph) c.1395.
รูปนี้น่าสนใจในหลายเหตุผล รวมทั้งความจริงที่ว่า บันทึกลักษณะของบุคคลสำคัญในประวัติศาสตร์ เจ้าหญิงแอนแห่งโบฮีเมีย (แต่งกับ Richard II) กำลังคุกเข่าอธิษฐาน ขณะที่ เซนต์จอห์น เดอะ แบบติสต์ พระแม่ ผู้ยืนบนทุ่งดอกไม้ของสรวงสวรรค์  ล้อมรอบด้วยนางฟ้าที่งดงามเปล่งปลั่ง นางฟ้า สวมเสื้อที่มีตราของกษัตริย์ เป็นกวางสีขาวมีเขาสีทอง พระคริสต์วัยเยาว์โน้มมาข้างหน้าเหมือนให้พรหรือต้อนรับกษัตริย์ และให้แน่ใจว่าคำอธิษฐานจะถูกตอบกลับ ให้สังเกตดูการเชื่อมโยงของเส้นที่รื่นไหลและสะโอดสะองและรูปแบบที่ละเอียดอ่อน วิธีการที่พระแม่สัมผัสเท้าพระบุตร และท่าของนางฟ้า ด้วยมือที่เรียวยาว ครั้งหนึ่งเราเคยเห็นทักษะของศิลปินในการย่อส่วน เช่น นางฟ้าที่ย่อเข่าทางด้านซ้ายของผนัง ศิลปินชื่นชอบการสร้างที่ใช้การเรียนรู้จากธรรมชาติ ดอกไม้นานาที่ประดับในสรวงสวรรค์ในจินตนาการ

lesson-9-10.png
Paul and Jean de Limbourg, May, c.1410.
การเชื่อมโยงความคิด วิธีการพวกนี้ในแถบยุโรป กลายเป็น International Style ที่ศิลปินนำมาประยุกต์ใช้ในเรื่องการสังเกต ความอิ่มเอมในความละเอียดอ่อนและสิ่งสวยงามมาใช้พรรณนาของโลกรอบตัวศิลปิน มันเป็นจารีตในยุคกลางที่จะวาดปฏิทินด้วยรูปภาพของการเปลี่ยนอาชีพของเดือนแห่งการหว่านเมล็ด การล่าสัตว์ การเก็บเกี่ยว ปฏิทินนี้จะแนบไปกับหนังสือสวดมนตร์ ภาพนี้แสดงวิธีภาพจากชีวิตจริงที่ได้มาในความมีชีวิตชีวาและการสังเกต ภาพแสดงเทศกาลฤดูใบไม้พลิประจำปีของข้าราชสำนัก เขาขี่ม้าผ่านป่า ในชุดเครื่องแต่งกาย มีพวงดอกไม้ เราสามารถเห็นว่า ศิลปินชื่นชอบให้ภาพของเขามี หญิงสาวที่น่ารักในชุดตามสมัยนิยมและสีสันของขบวน ตามปรากฏการณ์ที่เขาเห็น สังเกตฉากหลัง ปิดด้วยม่านต้นไม้ ไกลออกไปเห็นหลังคาของปราสาทใหญ่ งานศิลปะชิ้นนี้ดูเหมือนไกลจากวิธีการเล่าแบบใช้สัญลักษณ์ ที่จิตรกรยุคแรกๆใช้ ต้นไม้ไม่ได้วาดจากต้นไม้จริงในธรรมชาติ  แต่แถวของสัญลักษณ์ต้นไม้ หน้าคน ยังคงพัฒนามากหรือน้อยจากสูตรที่มีเสน่ห์ ความสนใจของศิลปินในเรื่องของชีวิตจริงมีมากขึ้น และค่อยเปลี่ยนให้ชัดเจนและประทับใจเท่าที่จะทำได้  วิธีการนำเสนอธรรมชาติในวิธีแห่งศรัทธา เราพบ 2 อุดมคติที่ไม่จำเป็นต้องปะทะกัน แต่เป็นไปได้ทีเดียวที่จะแทนความรู้ใหม่ในธรรมชาตินี้ที่ไปรับใช้ศิลปะศาสนา

lesson-9-11.png
The Entombment of Christ, c.1250-1300.
ภาพนี้เป็นข้อยกเว้นวาดโดยนักประวัติศาสตร์ชาวอังกฤษศิลปินกังวลเรื่องสัดส่วนที่ถูกต้อง

lesson-9-12.png
Antonio Pisanello, Studies of a monkey, c. 1430.
ศิลปินสามารถเรียนรู้จากธรรมชาติและถ่ายทอดลงไปในภาพ เขาเริ่มใช้สมุดสเกตและเก็บภาพสเกตของหายากและต้นไม้และสัตว์ที่สวยงามไว้ 

lesson-9-13.png
NICOLA  PISANO, pulpit of the baptistry of Pisa Cathedral, 1259-60. Marble
เรอนาซองสมัยบุกเบิก (Proto Renaissance) ระหว่างปลายคริสต์ศตวรรษที่ 13 และคริสต์ศตวรรษที่ 14 ลักษณะรูปแบบศิลปกรรมโดยทั่วไปในยุโรป ยกเว้นอิตาลียังคงเป็นแบบไบแซนไทน์ หรือไม่ก็กอธิก เมื่อย่างเข้าปลายคริสต์ศตวรรษที่ 13 ศิลปะอิตาลีก็เริ่มต้นในสิ่งใหม่แปลกแตกต่างไปจากชาติทั้งหลายในยุโรป ศิลปินริเริ่มค้นคว้าหาบุคลิกลักษณะอันเป็นเอกลักษณ์ส่วนตน ละทิ้งประเพณีนิยมที่ทำต่อเนื่องกันมาหลายร้อยปี ศิลปกรรมทุกสาขา เกิดการค้นคว้าทดลองราวกับวิทยาศาสตร์ มีลักษณะเดินเข้าหาธรรมชาติแห่งความจริงมากขึ้น อิตาลีเป็นประเทศที่มีผลงานประติมากรรมมากที่สุดประเทศหนึ่งในยุโรป ก่อนหน้านี้ อิทธิพลของรูปแบบและความคิดของศิลปะโรมันโบราณ ไบแซนไทน์ และกอธิกยังคงมีอยู่อย่างหนาแน่น การคิดสร้างงานใหม่ๆ มีแนวโน้มนิยมธรรมชาติตามแบบของกรีกโรมัน จนประทั่งปลายคริสต์ศตวรรษที่ 13 ประติมากรรมอิตาลีเกิดการเคลื่อนไหวเปลี่ยนแปลงขึ้นบ้างโดยประติมากรผู้ได้รับการยกย่องว่าเป็นบิดาของวงการประติมากรรมเรอนาซองนาม นิโคลา ปิซาโน (Nicola Pisano) ละทิ้งการปั้นหรือสลักแบบกอธิก ที่แข็งกระด้าง ซึ่งเป็นการปูพื้นฐานอย่างดีแก่ประติมากรรุ่นหลังต่อมา ผลงานชิ้นแรกของปิซาโนคือ การออกแบบสร้างธรรมมาสน์ของวัดประจำเมืองปิซา เขาสลักภาพประทับข้างธรรมมาสน์ โดยนำเรื่องราวจากคัมภีร์ไบเบิล ใช้รูปแบบและวิธีการของศิลปะคลาสสิคโรมัน โครงสร้างและองค์ประกอบต่างๆ เป็นศิลปะแบบกอธิก เช่น เสามีฐานรองรับเป็นรูปสิงโต และมีการใช้เส้นโค้งของอาร์ช (arch) มาประดับด้วย ส่วนหัวเสาของโรมันเป็นแบบคอรินเทียน สันนิษฐานว่านิโคลาคงได้รับแรงบันดาลใจมาจากหีบศพสมัยโรมัน ในด้านการจัดองค์ประกอบ ลีลารูปคน และสัดส่วนทั้งหมด

lesson-9-14.png
NICOLA  PISANO, The Annunciation and the Nativity, Marble.
นิโคลา ปิซาโน การประสูติและการประกาศศาสนาของพระเยซู เป็นส่วนหนึ่งของธรรมมาสน์หินอ่อนของที่เจิมน้ำมนต์ในเมืองปิซา ผลงานชิ้นต่อๆ มาที่ปิซาโนให้ความสนใจเรื่องแสงและเงาเป็นพิเศษ มีการสลักเซาะพื้นภาพให้ลึกลงไปเพื่อเน้นรูปคนให้เด่นชัดขึ้นมา 

lesson-9-15.png
GIOVANNI PISANO, The Annunciation and the Nativity,1297-1301, detail of pulpit of San’t Andrea, Pistoia, Marble.
โจวันนี ปิซาโน บุตรชายนิโคลา การประสูติและประกาศศาสนาของพระเยซู ส่วนหนึ่งของธรรมมาสน์หินอ่อน ในโบสถ์เมืองปิซา เขาพัฒนารูปแบบและความคิดของบิดาให้งานมีความสง่างามยิ่งขึ้น  โดยงานของโจวันนีจะให้รูปคนลอยเด่นมากกว่า แต่ไม่มีปริมาตรแน่นเท่า

lesson-9-16.png
ANDREA PISANO, Work of the ancestors.
อันดรีอา ปิซาโน (ไม่ได้เป็นอะไรกับนิโคลา) ประติมากรรมหล่อโลหะสำริด ประดับประตูโบสถ์ฟลอเรนซ์

lesson-9-17.png
DUCCIO, The Betrayal of Jesus, Siena.
งานจิตรกรรมเรอนาซองสมัยบุกเบิก ในยุคกลางของอิตาลี อิทธิพลของรูปแบบและความคิดของจิตรกรรมไบแซนไทน์และกอธิก มีเรื่องราวในการแสดงออกรับใช้ทางศาสนาแทบทั้งสิ้น จิตรกรอิตาเลียนในสมัยนี้จึงไม่มีอิสระในการแสดงออกมากนัก เพราะศิลปะไบแซนไทน์มีกฎระเบียบในการวาดภาพที่เข้มงวด ระหว่างอิตาลีกับฝรั่งเศส จิตกรชนชาติใดที่มีโอกาสได้พัฒนาฝีมืออย่างต่อเนื่อง แต่จิตรกรอิตาเลียนโชคดี ที่สิ่งก่อสร้างต่างๆในอิตาลี เป็นสถาปัตยกรรมแบบไบแซนไทน์ อิตาลีจึงเป็นชาติเดียวที่ยังคงมีการปฏิบัติงานทางจิตรกรรมกันอย่างต่อเนื่องไม่ขาดสาย จิตรกรรม “การเสด็จกลับมาเมืองเอสตาของพระเยซู” วาดไว้ในโบสถ์วัดเซียน่า เมืองเซียน่า ผลงานของดุกชิโอยังคงดำรงรูปแบบไบแซนไทน์อยู่ แต่วิธีการวาด การจัดภาพบรรยายเรื่องราวในพระคัมภีร์นั้น ได้ถ่ายทอดสัญลักษณ์และเนื้อหาทางศาสนาให้เกิดภาพพจน์ที่สมจริง และแสดงอารมณ์อย่างน่าพิศวง บางภาพของดุกโช อย่างภาพพระแม่มารีประทับบนบัลลังก์ มีการบันทึกไว้ว่า “ผู้เข้าสวดมนต์อ้อนวอนต่อหน้าพระพักตร์ของพระแม่ต่างปรารถนาจะแตะต้องรูปทุกคน” แม้ผลงานของดุกชิโอยังคงมีอิทธิพลของไบแซนไทน์อยู่ แต่เขาได้พัฒนารูปแบบใหม่ๆ ให้มีลักษณะเฉพาะตน ภาพคนปรับปรุงให้ดูกลมนูนมากขึ้น มีการเล่นแสงเงาปรากฏบนพื้น ระนาบ (plane) หักเหเป็นเหลี่ยมเป็นมุม มีการเพิ่มน้ำหนักขาวดำภายในภาพให้ดูลึก นิยมระบายสีต่างๆ มากขึ้น ขจัดสีขุ่นมัว เพิ่มการตัดกันของสีให้ดูสดใส รูปคนมีความอ่อนละมุน การใช้เส้นอ่อนหวานไม่แข็งกระด้าง มีความพยายามค้นหาหลักทัศนียภาพ เพื่อให้ใกล้เคียงกับสภาพตามธรรมชาติที่ตาเห็น

lesson-9-18.png
DUCCIO, Madonna Enthroned, Tempera on Wood, 1285. Florence.
ดุกชิโอ “แม่พระมาดอนนา รูเชลลาอี” สีฝุ่นบนแผ่นไม้ อยู่ในอุฟฟิซี่ ฟลอเรนซ์

lesson-9-19.png
CIMABUE, Madonna Enthroned with Angles and Prophets, c.1280-90. Tempera on wood, Florence.
ชิมาบูเอ  “แม่พระมาดอนนาบนบัลลังก์” สีฝุ่นบนแผ่นไม้ อยู่ในอุฟฟิซี ฟลอเรนซ์  บัลลังก์ของแม่พระวาดให้นูนเห็นได้ชัดเจนมาก ชิมาบูเอเป็นจิตรกรชาวฟลอเรนซ์ที่มีชื่อเสียง “ผู้คงศรัทธาต่อลักษณะศิลปกรีก” ยังคงอิทธิพลไบแซนไทน์ แต่ต้องการแสดงความรู้สึก ชอบในธรรมชาติ รูปคนจึงมีลีลาท่าทางราวกับนาฏลักษณ์และสถิตแน่วแน่อย่างสง่างาม

lesson-9-20.png
GIOTTO, Legends of St. Francis, Miracle of the Spring.
จ็อตโต “อภินิหารในฤดูใบไม้ผลิ” วาดด้วยวิธีเฟรสโก ที่วัดอัสซิซี เป็นลูกศิษย์ชิมาบูเอ ได้รับการยกย่องว่าเป็นผู้ริเริ่มรูปแบบใหม่ๆ ของจิตรกรรมอิตาลี “แม้ว่าจะเกิดในท่ามกลางช่างฝีมือผู้โง่ทึบ แต่ก็ได้รับพรสวรรค์จากพระเจ้าให้มาฟื้นฟูศิลปะ ซึ่งได้ล่มจมเน่าเปื่อยแล้วให้ฟื้นฟูมาใหม่อีกจนอยู่ในฐานะที่สามารถเรียกได้ว่าดี” จ็อตโตสละรูปแบบประเพณีนิยมไบแซนไทน์ ออกไปอย่างสิ้นเชิง เขาให้ภาพบรรยายความรู้สึก เหมือนผู้ชมได้อ่านหนังสือ โลกในสายตาที่ประจักษ์นั้นต้องมีการสังเกตก่อนจึงจะสามารถวิเคราะห์และสร้างความเข้าใจได้ จ็อตโตไม่เพียงแต่เป็นนักลอกเลียนแบบธรรมชาติเท่านั้น แต่เป็นการมองภายนอก (Outward) เข้าสู่ภายในการรับรู้ของศิลปิน

lesson-9-21.png
GIOTTO, Legends of St. Francis, Renunciation of the Wordly Goods, 1297-99.
จ็อตโต “เซนต์ฟรานซิสกำลังขอร้องบิดา” วาดด้วยวิธีเฟรสโก ที่วัดอัสซิซี ลักษณะงานของจ็อตโต จะมีรูปทรงเด่นชัด เส้นรอบนอกของรูปคนเน้นให้เห็นถึงความเด็ดขาดและพลัง มีปริมาตรราวกับประติมากรรม เสื้อผ้าอาภรณ์มีรอยยับใกล้เคียงกับของจริง พิถีพิถันในการจัดองค์ประกอบ ให้มีความสมดุลย์ ความง่าย และความประสานสัมพันธ์ของสิ่งต่างๆ ภายในภาพ ทัศนียภาพเบื้องหลังสัมพันธ์กับเบื้องหน้า จ็อตโตได้นำหลักวิชาทัศนียภาพ (Perspective) เข้ามาใช้ในจิตรกรรมอีกครั้ง ทัศนียวิทยาเป็นหลักวิชาที่ใช้ถ่ายแบบจากธรรมชาติที่ตาเห็นลงบนพื้นที่ราบสองมิติ (กว้างและยาว) โดยมีการแก้ปัญหาให้เกิดมิติที่สามได้หลายวิธีเช่น การสร้างความสัมพันธ์ระหว่างเส้น การสร้างความกลมนูนอันเกิดจากแสงและเงา หรือน้ำหนักขาวดำ หรือวรรณะอ่อนแก่ของสีให้ทับซ้อนกัน นอกจากนี้ จ็อตโตยังเป็นผู้ริเริ่มค้นหาความงามในธรรมชาติจากพื้นผิว (texture) การแสดงน้ำหนัก (weight) ที่แท้จริงของสิ่งต่างๆ เช่น คน ก้อนหิน เสื้อผ้าฯ การจัดท่าทางและการแสดงอากัปกิริยา คำนึงถึงความจริงตามธรรมชาติมากกว่าการแสดงออกแบบนาฏลักษณ์ ที่นิยมกันในสมัยไบแซนไทน์

lesson-9-22.png
GIOTTO, Lamentation, fresco, c.1305. Arena Chapel, Padua.
จ็อตโต ภาพจิตรกรรมฝาผนังในอเรนา แซพแพล, เมืองปาดัว เพิ่มจินตนาการให้มากขึ้นด้วยการแสดงอากัปกิริยาท่าทางของรูปคน และการแสดงออกบนใบหน้า สามารถโน้มน้าวคนดูให้สะเทือนอารมณ์ได้

lesson-9-23.png
GIOTTO, The Death of St. Francis, fresco, c.1320. Bardi Chapel, Santa Croce, Florence.
จ็อตโต “การมรณกรรมขอเซนต์ฟรานซิส” ระบายด้วยวิธีเฟรสโก ในวัดซานตาโกรเซ เมืองฟลอเรนซ์

lesson-9-24.png
FRA  FILIPPO LIPPI, Madonna and Child with Angels St. Frediano and St. Augustine, c. 1455. Florence.
ฟรา ฟิลิปโป ลิปปิ “แม่พระ, พระบุตร กับนักบุญเฟรดิอาโน และอากุสติเน” พิพิธภัณฑ์ลูฟวร์ ฝรั่งเศส

lesson-9-25.png
MASACCIO, Madonna and Christ.
ภายหลังจากการมรณกรรมของจ็อตโต ก็ไม่มีจิตรกรรมคนใดมีความคิดริเริ่มพัฒนาให้ผลงานมีความก้าวหน้า จนกระทั่งคริสต์สตวรรษที่ 15 ได้มีจิตรกรหลายคนในหลายสกุลช่าง พัฒนางานจิตรกรรมให้เจริญก้าวหน้าขึ้นมา หากผลงานของจ็อตโตถือเป็นรูปแบบลักษณะที่หนึ่ง ผลงานของมาซัชโชเป็นรูปแบบลักษณะที่สองของเรอนาซองส์ ผลงานของมาซัชโช มีลักษณะเด่น 2 ประการคือ ประการที่ 1 ความสามารถในการแสดงออกของจินตนาการ นำชีวิตของคนธรรมดาสามัญในสมัยนั้นมาผสมกันเข้ากับเรื่องราวทางศาสนาได้อย่างเหมาะสม ประการที่ 2 การนำหลักการทางวิทยาศาสตร์มาใช้ ความถูกต้องในกายวิภาคทางกระดูก กล้ามเนื้อ และรอยต่อของอวัยวะทุกๆ ส่วน โดยเน้นส่วนต่างๆของสรีระและผ้าอาภรณ์ที่คลุมร่าง ให้เป็นไปตามธรรมชาติ มีการจัดแสง โดยให้แสงสว่างตัดกับเงามืดก่อให้เกิดความตื้นลึกอย่างชัดเจน จากรูปคือภาพ “แม่พระมาดอนนาและพระเยซู” 

lesson-9-26.png
MASACCIO, The Tribute Money, fresco, c.1427. Brancacci Chapel, Santa Maria del Carmine, Florence.
มาซัชโช “การจ่ายเงินบรรณาการ” ด้วยวิธีเฟรสโก อยู่ที่วัดซานมารีอา เดลคาร์มิเน เมืองฟลอเรนซ์

lesson-9-27.png
MASACCIO, The Expulsion from Eden, fresco, c. 1425. Brancacci Chapel, Santa Maria del Carmine, Florence.
มาซัชโช “อาดัมกับอีฟถูกขับไล่ออกจากสวนสวรรค์” หรือ “การขับไล่ออกจากสวนอีเดน” ด้วยวิธีระบายสีแบบเฟรสโก โบสถ์ซานตามารีอา เดล คาร์มิเน เมืองฟลอเรนซ์ มาซัชโชวาดรูปคนให้ยืนอยู่บนเท้าจริงๆ ได้ เขาขจัดภาพคนที่ลอยคว้างอยู่บนฟ้าอย่างไร้เหตุผลตามความนิยมของศิลปะไบแซนไทน์และกอธิกออกไป

lesson-9-28.png
MASACCIO, The Holy Trinity, fresco, 1428, Santa Maria Novella, Florence.
มาซัชโช ภาพพระผู้เป็นเจ้า พระเยซู เซนต์จอห์น เซนต์แมรีและผู้บริจาคสองคนอยู่เบื้องหน้าด้านซ้ายมือและขวามือ อยู่ที่วัดซานตามารีอาโนเวลลา เมืองฟลอเรนซ์ นอกจากเรื่องของการใช้แสงแสดงโครงสร้างของร่างกายให้เด่นชัดและเพิ่มมิติในภาพแล้ว มาซัซโซได้นำหลักทัศนียวิทยา โดยใช้หลักวิธีให้มีจุดสุดสายตาเพียงจุดเดียวหรือหลายจุดก็ได้ แต่ทุกจุดต้องอยู่บนเส้นระดับสายตา มาซัซโซเป็นจิตรกรคนแรกที่ใช้ที่วาดภาพโดยใช้กฎทางคณิตศาสตร์ เขาเป็นอัจฉริยะที่พิเศษคนหนึ่ง ตายเมื่ออายุเพียง 28 ปีเอง แต่ได้นำการปฏิวัติจิตรกรรมอย่างสมบูรณ์แบบ การปฏิวัติไม่ได้มีเพียงแค่เทคนิคของการวาดทัศนียภาพ (Perspective) แต่มันเป็นสิ่งสะดุดใจเขย่าขวัญเมื่อเป็นสิ่งใหม่ เราลองจิตนาการว่าจะตะลึงพีงเพริดขนาดไหนในฟลอเรนซ์ เมื่อเปิดเผยและดูเหมือนมีช่องในผนังทะลุมองไปในวิหารฝังศพ บางทีพวกเขาอาจตะลึงที่ความง่ายและความยิ่งใหญ่ของรูปที่อยู่ในกรอบของสถาปัตยกรรมรูปแบบใหม่ แทนที่จะเห็นความประณีตสง่างาม เขาเห็นรูปร่างที่ใหญ่โตหนักแน่นแทนที่จะเห็นเส้นโค้งอย่างง่ายๆ กลายรูปแบบเชิงมุมที่ดูแข็งและแทนที่รายละเอียดจะสะโอดสะองอรชรอย่างดอกไม้และหินล้ำค่า กลับเห็นเป็นสุสานที่มีโครงกระดูกนอนอยู่บนนั้น แต่ถ้างานของมาซัซโซเจริญตาน้อยกว่างานจิตรกรรมที่คุ้นเคย มันก็ดูจริงใจและมีการเคลื่อนไหว เราจะเห็นมาซัซโซยอมรับความสง่างามของ Giotto แต่เขาไม่ได้ลอกเลียนแบบ ท่าทางง่ายๆ ที่พระแม่ชี้ไปที่บุตรผู้ถูกตรึงไม้กางเขนช่างดูคมคายและซาบซึ้งใจ เพราะมันเป็นเพียงการเคลื่อนไหวของในทั้งหมดของภาพ รูปคนมองดูเหมือนรูปปั้น มาซัซโซทำให้ดูสูงโดยทำเป็นกรอบมุมมองโดยวางรูปคนเข้าไป 

lesson-9-29.png
FRA  FILIPPO LIPPI, Madonna and Child with Angels, c. 1455. Florence.
ฟรา ฟิลิปโป ลิปปิ “แม่พระมาดอนนาพระบุตรและนางฟ้า” สำเร็จของภาพนี้อยู่ที่การใช้เส้นได้อย่างมีชีวิตชีวา ช่วยให้เกิดมิติตื้นลึกได้โดยพึ่งแสงสว่างมาช่วยเพียงเล็กน้อย ฟรา ฟิลิปโป ลิปปิ เป็นพระในนิกายคาเมไลต์ สลัดอิทธิพลของมาซัชโชออกไป  พัฒนาเส้นให้มีความสำคัญขึ้นแทนเรื่องปริมาตร รูปร่างคนมีทรวดทรงเพรียวขึ้น เสื้อผ้าอาภรณ์แลดูเคลื่อนไหวสะบัดพลิ้ว เส้นช่วยผ่อนคลายให้ภาพมีลักษณะอ่อนหวานและมีลักษณะตกแต่งอันงดงามเพิ่มขึ้น

lesson-9-30.png
FRA  ANGELICO, Annunciation, fresco, c. 1440-45. San Marco, Florence.
ฟรา อันเจลิโก “การประกาศศาสนา” ด้วยวิธีเฟรสโก ผลงานของฟรา อันเจลิโก จะบรรจุเนื้อหาสาระทางศาสนาอย่างพร้อมมูล และแฝงสัญลักษณ์ทางศาสนาไว้ ฟรา อันเจลิโก เป็นพระในนิกายโดมินิกัน เริ่มฝึกหัดวาดภาพประกอบคัมภีร์ตามคตินิยมในศิลปะกอธิกมาก่อน จึงไม่นิยมวาดภาพที่ดูหนักแน่นราวกับรูปปั้นแบบมาซัชโช ซึ่งไม่เข้ากันกับการใช้สีสดตามแบบกอธิกที่เขาชอบ นักวิจารณ์ศิลปะนิยมเรียกงานของเขาว่า พริมิทิฟ (Primitive) ที่คงลักษณะเส้นที่แข็งทื่อ แต่มีการแสดงออกอย่างซื่อบริสุทธิ์ไร้เดียงสา แฝงด้วยเสน่ห์อันละเมียดละไมตามบุคลิกลักษณะส่วนตัว ที่สุภาพและถ่อมตน 

lesson-9-31.png
FRA  ANGELICO, The Annunciation, c. 1440.
เขามักวาดจิตรกรรมในกุฏิหรือที่สิ้นสุดทางเดิน และเป็นหนึ่งในการเดินจากที่หนึ่งไปที่อื่นๆ ในความเงียบสงบของอาคารเก่าที่รู้สึกในจิตวิญญาณจากผลงานเหล่านี้ ภาพนี้เป็นภาพการประกาศศาสนาที่เขาวาดในกุฏิ เราเห็นว่า การเสนอทัศนียภาพเป็นไปอย่างง่ายๆ ทางเดิน หลังคาโค้งที่พระแม่คุกเข่าแสดงคล้ายกับหลังคาโค้งของมาซัซโซ ศิลปินไม่ได้ตั้งใจจะทำเหมือนกับว่าเจาะผนังเข้าไป เขาต้องการเพียงแสดงเรื่องราวศักดิ์สิทธิ์ทั้งหมดที่งดงามและเรียบง่าย เรารู้สึกได้ถึงความอ่อนน้อมถ่อมตนที่ปรากฏอยู่ในภาพ แม้เขาจะเข้าใจในหลักทัศนียภาพ แต่เขาก็จงใจละทิ้งไม่ได้แสดงผลแห่งความทันสมัยเหล่านั้น อย่างที่มาซัซโซทำ

lesson-9-32.png
SANDRO BOTTICELLI, The Birth of Venus, c.1482 Tempera on canvas, Florence.
บอตติเชลลี “ภาพกำเนิดวีนัส” ด้วยวิธีสีฝุ่นบนผืนผ้าใบ เมืองฟลอเรนซ์ จิตรกรผู้มีความฝันอันล้ำลึกและมีอารมณ์อ่อนไหว เป็นศิษย์ของฟรา ฟิลิปโป ลิปปิ ในความเป็นศิษย์เป็นครูจึงได้รับการถ่ายทอดลอกเลียนแบบวิธีการวาดเส้น การใช้แสงเงาให้เกิดรูปทรงบริสุทธิ์ โดยเฉพาะการวาดใบหน้าคน แต่ต่อมาก็พัฒนาวิธีการใช้เส้นที่แข็งแรงและสานสัมพันธ์กัน ทำงานพัฒนาก้าวหน้าขึ้นไปกว่าครู บอตติเชลลี มุ่งเข้าหาโลกแห่งจินตนาการของนักปรัชญาและลำนำกวีนิพนธ์ในลัทธิมนุษยนิยม แสดงอัตลักษณ์ส่วนตนแตกต่างไปจากจิตรกรในอดีต ภาพคนมีลักษณะแบน ใช้เส้นอ่อนหวานงดงาม มีลีลาราวกับจะเคลื่อนไหวได้ การกำเนิดของ วีนัส สาวสวยที่สุดในจักรวาล และเป็นเทพีแห่งความรัก ผู้ถือกำเนิดมาจากฟองคลื่นของมหาสมุทร บอตติเชลลีสร้างวีนัสเป็นร่างของหญิงสาวผู้มีเรือนร่างงดงามแลดูบริสุทธิ์ผุดผ่องนาภาพเปลือยกายยืนอยู่ในฝาหอยประดุจเป็นพาหนะนำเธอสู่ฝั่ง ด้านขวามือของวีนัสเป็น เซฟเฟอร์ เทพเจ้าแห่งลมกำลังช่วยเป่าพัดร่างของเธอ ให้เคลื่อนเข้าสู่ฝั่งอย่างช้าๆ ด้านซ้ายเป็นโพโมนา เทพธิดาแห่งป่า กำลังยืนรอด้วยอากัปกิริยากระตือรือร้น ในมือนางมีอาภรณ์ที่พร้อมจะห่อหุ้มร่างอันเปล่าเปลือยของวีนัสอย่างฉับพลัน บอตติเชลลีไม่สนใจเรื่องน้ำหนักขาว ดำ ปริมาตร หรือเรื่องแสง แต่เน้นการใช้เส้นที่อ่อนหวานประสานกันอย่างกลมกลืน เรือนร่างที่งดงามปราศจากน้ำหนักราวอากาศธาตุ คล้ายดั่งวิญญาณ ภาพของเซฟเฟอร์เทพเจ้าแห่งลมก็คล้ายกับสิ่งไร้น้ำหนักเช่นกัน ร่างดูเบาลอยละล่องดุจขนนกพัดมาพร้อมกลีบกุหลาบโปรยปรายต้อนรับการกำเนิดวีนัส บอตติเชลลีสร้างทุกสิ่งอย่างด้วยความปราณีตกลมกลืนทั้งเรื่องราวและสัญลักษณ์แสดงนัยถึงความบริสุทธิ์และความจริงของดวงวิญญาณอันเปล่าเปลือยของมนุษยชาติที่ต้องเผชิญกับพายุของเหตุการณ์ประจำวันอยู่เสมอ เสื้อผ้าประดุจสิ่งห่อหุ้มของเหตุผล สีฟ้าของเสื้อผ้า หมายถึงพระจิตอันศักดิ์สิทธิ์และความรักอันอมตะ บอตติเชลลีแสดงความรู้สึกของอารมณ์อย่างเต็มที่ทุกอณูของภาพ นับตั้งแต่ท้องฟ้า ระลอกคลื่นอันสั่นพลิ้วเมื่อต้องสายลม แม้ว่าร่างของวีนัสจะจัดไว้กลางภาพ แต่สายตาของผู้ชมจะรู้สึกว่าร่างกายของนางกำลังเคลื่อนไปตามกระแสลมและคลื่น และค่อยๆเคลื่อนเข้าสู่ฝั่งทางขวามือ ในสมัยนั้นจิตรกรต่างนิยมวาดภาพให้ดูนิ่งแน่วแน่ แต่บอตติเชลลีได้สร้างแนวคิดใหม่ในวงการศิลปะ ในการทำให้ภาพเกิดความเคลื่อนไหวได้ด้วยอารมณ์และจินตนาการของผู้ชมเป็นผู้กำหนด

lesson-9-33.png
Andrea Mantegna, St james on the way to his execution, c.1455.
หลักสำคัญที่ทำให้จิตรกรรมสมัยเรอนาซองส์เจริญรุ่งเรืองได้นั้น มีหลักการกว้างๆ 2 ประการ ที่มันเตนญาเข้าถึงทั้งหมด คือ ประการแรก การเข้าถึงธรรมชาติ โดยอาศัยหลักทฤษฎีทัศนียภาพ และประการที่สอง มีการนำประวัติศาสตร์เรื่องราวเก่าในอดีตของกรีซและโรมันมาฟื้นฟูในรูปขององค์ประกอบแบบใหม่ จากรูป มันเตนญาพยายามถ่ายทอดให้รู้สึกว่าเหตุการณ์นี้เพิ่งเกิดขึ้น มันเตนญานิยมวาดทิวทัศน์ผสมกับซากปรักหักพังของสถาปัตยกรรมโรมัน ภาพคนนิยมใส่ชุดเสื้อผ้าแบบโรมัน ชอบวาดภาพเกี่ยวกับของโบราณ ภาพนี้เป็นภาพของเซนต์เจมส์ ซึ่งเกิดขึ้นในยุคอาณาจักรโรมัน โดยมันเตนญาศึกษาอนุสาวรีย์ในยุคคลาสสิค ไม่เพียงแต่รายละเอียดของเสื้อผ้าและเครื่องประดับทำให้เราระลึกถึงโรมัน ทั้งฉากหายใจเป็นจิตวิญญาณของศิลปะโรมันในความเรียบง่ายของมันรุนแรงและความยิ่งใหญ่เคร่งครัด งานของมันเตนญามีบางอย่างคล้ายงานของมาซัซโซในแง่ที่มีลักษณะแบบรูปปั้นและใหญ่โต เขาใช้ perspective สร้างเวทีให้รูปดูเหมือนยืนหรือเคลื่อนอย่างแข็งๆ เขากระจายรูปคนออกไปในแบบการทำละครเวที ภาพนี้เป็นเกี่ยวกับเชลยกลับใจ ถูกโยนลงมาที่เท้าของเซนต์เจมส์ รับพร เซนต์หันกลับอย่างสงบมาให้พร ขณะที่ทหารโรมันยืนและมอง ภาพจัดขึ้นที่กรอบ Arch Frames เป็นฉากที่แยกออกมาจากความยุ่งเหยิงของฝูงชนผู้เฝ้ามอง ถูกผลักออกโดยการ์ด

lesson-9-34.png
ANDREA  MANTEGNA, ceiling of the Camera degli sposi, fresco, 1474 Ducal Palace, Mantua.
มันเตนญาชำนาญในหลักทัศนียวิทยาและมีวิธีจัดภาพให้มีมุมมองจากตำแหน่งที่ยืนดูแปลกตาเสมอ มันเตนญา ภาพเขียนบนเพดานของพระราชวัง มุมมองจากด้านล่างขึ้นข้างบน  กลุ่มคนเรียงรายอยู่บนระเบียงวงกลม กำลังก้มหน้ามองดูคนที่อยู่เบื้องล่าง ตรงช่องกลางของระเบียงนั้นวาดเป็นท้องฟ้า ทำให้ดูเหมือนตัวอาคารปราศจากหลังคาเปิดโล่งเห็นท้องฟ้า

lesson-9-35.png
ANDREA  MANTEGNA, The Crucifixion. 
มันเตนญา “การตรึงกางเขน” ภาพทิวทัศน์เบื้องหลัง ยกย่องกันว่าเป็นตัวอย่างที่ดีของจิตรกรอิตาลีภาพเหนือของเรอนาซองส์สมัยต้น การใช้หลักทัศนียวิทยาโดยทั่วไปมีความสมบูรณ์มาก

lesson-9-36.png
ANDREA  MANTEGNA, The Martyrdom of St. Sebastian, c. 1475-77. Dresden. 
มันเตนญา “เซนต์เซบาสเตียน” ระดับสายตาอยู่ที่พื้น

lesson-9-37.png
ANDREA  MANTEGNA, The Death Christ, c.1501. Milan.
มันเตนญา “พระเยซู” พิพิธภัณฑ์เมืองมิลาน ภาพคนที่มองจากเบื้องบนสู่เบื้องล่าง หรือไม่ก็วาดภาพคนนอนมีมุมมองจากปลายเท้าเข้าไปหาศีรษะ ด้านการใช้สี มันเตนญาใช้สีสดใสและสะอาดตา

lesson-9-38.png
Jan van Eyck, The Ghent altarpiece with wings folded, 1432.
Jan van Eyck เป็นศิลปินนอกอิตาลี ทำงานส่วนใหญ่ในในเนเธอร์แลนด์ และปัจจุบันคือเบลเยี่ยม งานที่มีชื่อเสียงส่วนใหญ่เป็นชิ้นส่วนแท่นบูชา โดยเขาเห็นความสมบูรณ์แบบของงานมาซัซโซ ภาพนี้ผู้อุทิศใจบุญกับภรรยาในท่าสวดอ้อนวอนอยู่ด้านข้าง ตรงกลาง เป็นภาพสัญลักษณ์ขนาดใหญ่ เซนต์จอห์น เดอะ แบบติสต์ และเซนต์จอห์น เดอะ แวนเจลิสต์ เหมือนรูปปั้น และแถวกลางเป็นภาพ Annunciation 

lesson-9-39.png
The Ghent altarpiece with wings open.
ภาพบรรยากาศงานฉลอง ดูได้จากสีที่ปรากฏ อาดัมกับอีฟตอนลงมาจากสวรรค์แล้ว เป็นภาพเปลือยที่เขาเอาคนจริงมาเป็นแบบ ตรงหน้าศิลปินและวาดด้วยความศรัทธา Jan van Eyck ชื่นชอบการวาดดอกไม้ และสัตว์ อาคาร เครื่องแต่งกายที่งดงาม และเครื่องประดับ และนำเสนองานเฉลิมฉลองอันน่ารื่นรมย์ ศิลปินมีความอดทนต่อการสังเกต มีความรอบรู้ในรายละเอียดมาก

lesson-9-40.png
Detail of the Ghent altarpiece with wings open.
ความอดทนที่ไม่สิ้นสุดในการวาดหญ้าบนหิน และดอกไม้ในหินผา Van Eyck ดูเหมือนตั้งใจที่จะทำซ้ำทุกนาทีรายละเอียดในภาพของเขา เราเกือบจะนับขนที่แผงคอม้า หรือบนเฟอร์บนเครื่องแต่งกายของผู้ขี่ม้าของ Limbourg แต่เหมือนม้าหินสีขาว ของ Van Eyck คล้ายมากทั้งรูปร่างและท่าทางแต่มันดูมีชีวิตกว่า เราสามารถเห็นแสงที่ตาและรอยย่นของผิวหนัง ขาดูกลมมีแสงและเงา

lesson-9-41.png
Jan van Eyck, The betrothal of the Arnolfini, 1434.
ศิลปะของ Van Eyck มาถึงชัยชนะอันยิ่งใหญ่ในการวาดภาพบุคคลหนึ่งในที่มีชื่อเสียงก็คือภาพนี้ ในภาพคือนักธุรกิจกับเจ้าสาวที่มาทำธุระที่เนเธอร์แลนด์  มุมง่ายๆ ของโลกจริงที่กำหนดด้วยผนัง มีพรมและรองเท้าแตะ สร้อยลูกประคำบนผนัง  แปรงเล็กๆอยู่ข้างเตียง และผลไม้บนขอบหน้าต่าง ภาพอาจนำเสนอช่วงขณะที่เคร่งครึมของชีวิตของคู่หมั้น หญิงสาวเอามือขวาวางบนมือซ้ายของเจ้าบ่าว ศิลปินบันทึกภาพนั้นในฐานะพยาน รูปหมา หมายถึงความซื่อสัตย์ รองเท้า –ผู้ชายไม่ใส่รองเท้า หมายถึงการติดดิน ไม้ปัดฝุ่น สื่อถึงงานบ้าน สายสร้อยคริสตัล สัญลักษณ์ของความบริสุทธิ์ รูปปั้น St. Margaret บนเตียง มีความหมายของการมีบุตร คลอดบุตร เลนส์นูน สื่อถึงดวงตาพระเจ้า การแต่งงานภายใต้การรับรู้ของสิ่งศักดิ์สิทธิ์ ศิลปิน ปรากฏในภาพเหมือนเป็นพยานการแต่งงานในครั้งนี้

lesson-9-42.png
Konrad Witz, The Miraculous Draught of Fishes, 1444.
null.

lesson-9-43.png
Paolo Uccello, The Battle of San Romano, c.1450.
วาดอยู่บนไม้ปูผนังในห้องของ Palazzo Medici ม้าและคนเหมือนไม้ คล้ายของเล่น ผู้คนในภาพดูห่างไกลจากสงคราม ดูไปคล้ายการแสดงหุ่นชัก Uccello ค้นพบการวาดแบบย่อส่วนของสิ่งของในฉากหลัง

lesson-9-44.png
Paolo Uccello, The Battle of San Romano, c.1450.
การวาดรูปคนอย่างย่อส่วน แม้ Uccello จะไม่ได้เรียนรู้เรื่องผลของแสงและเงา และอากาศที่กลมกลืนไปกับมุมมองของเส้นของทัศนียภาพที่เคร่งครัด แต่เขาพยายามที่จะประยุกต์ใช้เรขาคณิต

lesson-9-45.png
Benozzo Gozzoli, The Journey of the Magi to Bethlehem, c.1459-63.
ความสำเร็จของทัศนียภาพในแบบของ Gozzoli ซึ่งเป็นงานที่มีสีสันและดูสนุกสนาน

lesson-9-46.png
Piero della Francesca, Constantine's dream, c. 1460.
null.

lesson-9-47.png
Piero della Francesca, Constantine's dream, c. 1460.
null.

lesson-9-48.png
Antonio Pollaiuolo, The Matyrdom of Saint Sebastain, c.1475.
null.

lesson-9-49.png
Lorenzo Ghiberti, The Baptism of Christ, 1427.
มีประกวดทำประติมากรรมนูนต่ำบนประตูวัด กิแบร์ตี เป็นผู้ชนะการประกวดในครั้งนั้น เขาใช้เวลาทำงานทั้งสิ้น 23 ปี งานของเขามีแนวโน้มการเข้าหาความคิดของศิลปะคลาสสิกแบบเก่า มีการจัดท่าทางการแสดงออกตามหลักวิชาอย่างเคร่งครัด ไม่แสดงอารมณ์ งานของกิเบอร์ตีอาจดูไม่น่าดึงดูดเท่าไหร่ มีพระเยซูอยู่กลาง เหล่านางฟ้า พระเจ้า นกพิราบอยู่บนสรวงสวรรค์ งานของกิเบอร์ตีทำให้หวนนึกถึงงานในยุคกลางยังชัดเจนและผูกมัด เขาไม่ได้ให้ความคิดเกี่ยวกับพื้นที่จริง เแต่แสดงให้รู้เป็นนัยว่ามีความลึกและให้รูปคนยืนอยู่บนฉากหลังที่เป็นกลางๆ 

lesson-9-50.png
LORENZO GHIBERTI, The Sacrifice of Isaac, 1401-02. Florence.
กิแบร์ตี “การเสียสละของ อิซัค” เป็นผลงานที่มีข้อกำหนดหลายอย่าง ยังคงคุณค่าลักษณะรูปแบบศิลปะกอธิก แต่ได้แสดงให้เห็นถึงฝีมือการหล่อโลหะสำริดอันเยี่ยมยอด

lesson-9-51.png
LORENZO GHIBERTI, The Meeting of Solomon and the Queen of Sheba.
กิแบร์ตี ประติมากรรมบางส่วนจากบานประตู ผลงานชิ้นที่สองชื่อ “การพบกันระหว่างพระเจ้าโซโลมอนกับพระนางชีบา” กิแบร์ตี เอาเรื่องราวเก่ามาสร้างแต่กลับนำบรรยากาศและสภาพของคนในระยะเวลาเดียวกันกับเขาใส่ลงไปแทน

lesson-9-52.png
LORENZO GHIBERTI, east doors “Gate of Paradise” of the baptistry of Florence Cathedral, 1425-52.
กิแบร์ตี “ประตูสวรรค์” ด้านทิศตะวันออกของสถานที่เจิมน้ำมนต์ วัดฟลอเรนซ์ กิแบร์ตีนำความรู้สึกในเรื่องปริมาตรและพื้นระนาบของประติมากรรมผสมกับหลักทัศนียวิทยา ความรู้สึกในเรื่องมิติ และบรรยากาศเชิงจิตรกรรมได้อย่างสัมฤทธิผล

lesson-9-53.png
DONATELLO, St. George, 1415-17, from the Or San Michele. Marble, Florence.
โดนาโต ดิ มิกโกโล โดนาเตลโล ประติมากรชาวฟลอเรนซ์ ผู้ได้รับการยกย่องว่าเป็นอัจฉริยะทางประติมากรรม ผลงานของเขาก่อให้เกิดการปฏิวัติศิลปะสาขาประติมากรรมอย่างสมบูรณ์แบบ โดนาเตลโลมุ่งเข้าหาความจริงในธรรมชาติตามหลักลัทธิธรรมชาตินิยม นำเกณฑ์ทฤษฎีเก่าเป็นภูมิหลัง แต่เพิ่มการสังเกตและทดลองโดยตรงจากธรรมชาติ ศึกษาปฏิบัติโดยตรงจากสรีระร่างกายมนุษย์ โดยเฉพาะคนเปลือย ศึกษากายวิภาคศาสตร์ ศึกษาโครงสร้างร่างกายมนุษย์ในงานศิลปะกรีกโรมัน เน้นความสำคัญในลีลาของการแสดงท่าทาง จากรูปเป็นประติมากรรมหินอ่อนชื่อ“เซนต์จอร์จ” ประดับที่โบสถ์ซาน มิเคเล เมืองฟลอเรนซ์ เซนต์จอร์จกำลังไปปราบมังกร ไปช่วยเจ้าหญิง เซนต์จอร์จของโดนาเตลโลยืนอยู่บนพื้น ไม่เหมือนประติมากรรมในยุคกอธิค ถ้าสังเกต ใบหน้าก็ไม่ได้แสดงว่างจะไปรบราฆ่าฟันกับใคร ดูมีพลังและจดจ่อ สายตากำลังมองไปที่ศัตรูและกะระยะ มือวางอยู่บนโล่ห์ อีกข้างกำด้วยความมุ่งมั่น โดนาเตลโลใส่รายละเอียดของมือ คิ้วของเซนต์ที่สมบูรณ์ โดยศึกษาจากคนจริงในสตูดิโอ ด้วยการขอให้หุ่นหรือเพื่อนหรือศิษย์ของศิลปินโพสต์ท่า วิธีการใหม่และความสนใจใหม่นี้ทำให้งานของเขาดูน่าเชื่อถือ

lesson-9-54.png
DONATELLO, St. George, 1415-17, from the Or San Michele. Marble, Florence.
เซนต์จอร์จไปปราบมังกร ไปช่วยเจ้าหญิง นำอารมณ์ความชอบส่วนตัวเข้าไปแสดงความรู้สึกในผลงาน ทำให้ผลงานมีอัตลักษณ์เป็นส่วนตน โดนาเตลโลเป็นคนมีอารมณ์ค่อนข้างรุนแรงและมีจินตนาการค่อนข้างห้าวหาญ

lesson-9-55.png
DONATELLO, The Feast of Herod, 1423-7.
โดนาเตลโลทดลองค้นคว้ากรรมวิธีและวัสดุต่างๆ และสร้างด้วยวัสดุแทบทุกชนิด ทั้ง ดิน หิน ไม้ และโลหะ สร้างงานทั้งแบบนูนต่ำ นูนสูง และลอยตัว เขาดูแคลนผลงานของกิแบร์ตีว่าเป็นช่างทองผู้มีฝีมือ ในขณะที่กิแบร์ตีมีความชำนาญเรื่องการหล่อโลหะสำริด โดนาเตลโลเพิ่มความชำนาญในวัสดุทุกอย่าง โดนาเตลโล หลีกเลี่ยงในสิ่งที่กิแบร์ตีกำลังทำ เพราะรู้ดีถึงวิถีทางตีบตันของศิลปะกอธิกว่าไม่มีความเจริญต่อไปอีกแล้ว ประติมากรรมบรอนซ์นูนต่ำ เป็นฉากจากชีวิตของเซนต์จอห์น เดอะ แบ๊บติสต์ แสดงช่วงเวลาอันน่าสยดสยอง การสร้างงานนี้ โดนาเตลโลเริ่มจากการถามตัวเองว่า จะเกิดอะไรขึ้น เมื่อมีคนนำหัวของเซนต์เข้ามาในห้องโถง เมื่อเจ้าหญิงโซลอมได้ขอหัวเซนต์จอห์นเป็นรางวัลจากกษัตริย์ Herod สำหรับการเต้นรำของเธอ เราเห็นโถงจัดเลี้ยงในวัง และเลยออกไปเป็นห้องนักดนตรี ห้องพัก และบันไดด้านหลัง ผู้สำเร็จโทษได้เดินเข้ามาและคุกเข่าลงตรงหน้ากษัตริย์ ถือหัวของเซนต์ กษัตริย์หลบตัวไปข้างหลัง ยกมือขึ้นในท่าหวดกลัว เด็กๆ ร้องไห้และวิ่งหนีไป แม่ของเจ้าหญิง กำลังพูดกับกษัตริย์ พยายามอธิบายความจริง มีช่องว่างอยู่รอบๆ เธอจากการที่คนอื่นหดตัวหนี หนึ่งในคนเหล่านั้นปิดตา วิธีการเล่าของโดนาเตลโลจะทำให้เกิดการช็อค อันเป็นผลของการเกิดอาการสับสนวุ่นวายในทันทีทันใดเหมือนรูปของมาซัซโซ คือดูรุนแรง มีมุมของการเคลื่อนไหว ท่าทางรุนแรง ไม่ได้พยายามจะบรรเทาความน่ากลัวของเรื่องราว งานร่วมสมัยของเขาจะเป็นฉากที่ดูมีชีวิตชีวาแบบลึกลับ

lesson-9-56.png
DONATELLO, The Feast of Herod, 1423-7.
คนด้านหลังมีลักษณะเป็นชาวโรมัน  เพราะความคิดที่ว่าโรมันและกรีกคือต้นเหตุแห่งการเกิดใหม่ของเรอเนซองส์ ศิลปินในยุคนี้มักจะหลงใหลกับการได้กลับไปสู่ธรรมชาติ สู่วิทยาการ และการยังคงเหลือความเป็นสมัยโบราณไว้

lesson-9-57.png
DONATELLO, prophet figure “Zuccone”, 1423-25, Florence Cathedral.
โดนาเตลโล “ศาสดาพยากรณ์” หรือซัคโคเน อยู่ในโบสถ์วัดฟลอเรนซ์ รูปนักบุญมีลักษณะเหมือนจริงทั้งรูปร่างและเรื่องราว แม้ว่ายังคงร่องรอยของประติมากรรมโรมันอยู่บ้าง แต่ความมีชีวิตและการแสดงความรู้สึกอย่างจริงใจและซาบซึ้งในเรื่องราวอย่างถ่องแท้ช่วยให้ก้าวข้ามจากการลอกเลียนแบบศิลปะในอดีตได้

lesson-9-58.png
DONATELLO, equestrian statue of Erasmo da Narni “Gattamelata”, c.1445-50. Bronze, Padua.
โดนาเตลโล ประติมากรรมโลหะรูปคนขี่ม้า “นายพลอีราสโมดา นาร์นี” หรือ “กัตตาเมลาตา” เมืองปาดัว

lesson-9-59.png
DONATELLO, David, c.1430-32. Bronze, Florence.
โดนาเตลโล “ดาวิด” โลหะหล่อสำริด เมืองฟลอเรนซ์ มีลีลาท่าทางสามารถมองดูความงามได้รอบทุกแง่มุม นับเป็นรูปลอยตัวที่หล่อด้วยสำริดรูปแรกหลังจากยุคโบราณเป็นต้นมา ตามตำนาน เดวิดคือเด็กหนุ่มเลี้ยงแกะ อาสาฆ่ายักษ์ไม่มีอาวุธ มีเพียงก้อนหิน และก็สามารถปราบยักษ์ได้ เอาดาบยักษ์มาตัดหัวยักษ์ ฮีโร เป็นรูปร่างผสมชายหญิง เหตุที่เอารูปร่างผู้หญิงมาเพราะมีเส้นโค้งเว้า ดูนุ่มนวล รูปนี้โดนาเตลโลปั้นให้คนในตระกูลเมดิชี เดวิดจึงใส่รองเท้าติดปีก หมวกติดปีก เป็นสัญลักษณ์ของ Hermes ซึ่งเป็นเทพแห่งการค้าขาย เมดิชีเป็นพวกพ่อคาและบูชาเทพองค์นี้ โดนาลเตลโลจึงเอามาใส่เพื่อเอาใจพวกเมดิชี รูปนี้บางมุมยิ้ม บางมุมเศร้า เพื่อต้องการสื่อว่าเดวิดเป็นเด็กหนุ่มคนหนึ่งที่ไม่รู้สึกยินดียินร้ายกับการฆ่ายักษ์ได้ ผมยาวล้อมกรอบใบหน้า เหมือนงาน Portrait การทำงานขึ้นอยู่กับการตีความของศิลปินท่านนั้นๆ ว่าต้องการตีความอย่างไร ต้องการสื่อแนวรูปแบบไหน สิ่งสำคัญในงานศิลปกรรม คือ ใครเป็นผู้อุปถัมภ์งานชิ้นนั้น ซึ่งจะมีผลต่อรูปแบบของงาน เช่น ชิ้นนี้ทำให้พวกเมดิชี อาจเป็นได้ว่ารูปนี้เป็นรูปเหมือนบุคคล คนใดคนหนึ่งในตระกูล ไม่ใช่รูปเดวิดในจินตนาการ

lesson-9-60.png
DONATELLO, Mary Magdalene, c. 1454-55. wood.
โดนาเตลโล รูปสลักไม้ “เซนต์แมกดาเลน” อยู่ในสถานที่เจิมน้ำมนต์ วัดฟลอเรนซ์ เป็นผลงานสมัยหลังที่เต็มไปด้วยอารมณ์การแสดงออกอันรุนแรง หลีกหนีความงามและความสง่าที่เป็นหัวใจในศิลปกรรมคลาสสิก เข้าสู่การแสดงออกอย่างร้อนแรงแทน มีการแสดงความน่าเกลียด ความเจ็บปวด และความตึงเครียดทางอารมณ์อย่างลึกซึ้งมากขึ้น แมรีแมกดาเลน หญิงนักบุญผู้เห็นว่าร่างกายเป็นเพียงเปลือกที่ไร้แก่นสาร มีไว้ห่อหุ้มวิญญาณอมตะ รูปเธอจึงน่าเกลียด น่าสมเพช ผ่ายผอม เสื้อผ้าอาภรณ์ขาดกะรุ่งกะริ่ง เซนต์แมกดาเลนเป็นบุคคลที่ปรากฏในไบเบิล สาวกของพระเยซูที่เป็นโสเภณีผู้ยากจน งานจึงสื่อออกมาถึงโสเภณียากจน เป็นการแสดงความงามผ่านความน่าเกลียด (Uglyness)

lesson-9-61.png
ANDREA VERROCCHIO, Bartolomeo Colleoni, c.1483-88. Bronze, Venice.
อันเดรอา เดล แวร์รอคคิโอ เป็นลูกศิษย์โดนาเตลโล และเป็นอาจารย์ลีโอนาร์โด ดาวินชี อันเดรอา ผลงานรูปประติมากรรม “นายพลบาร์โตโลมิโอ คอลเลโอนี” โลหะสำริด สูง 13 ฟุต อยู่ที่แคมโปเดอี ซานติโจวันนี เอเปาโล เวนิส ศิลปินศึกษากายวิภาคม้า ท่าทางของขี่ที่ดูเหมือนกำลังขี่นำหน้ากองทหาร ด้วยการแสดงออกของการต่อสู้ ในเวลาต่อมาก็มีการปั้นรูปลักษณะนี้ของกษัตริย์ เจ้าชาย และคนทั่วไป

lesson-9-62.png
ANDREA VERROCCHIO, Bartolomeo Colleoni, detail of figure.
ใบหน้าของนายพลบาร์โตโลมิโอ คอลเลโอนี แวร์รอคคิโอสร้างให้ดูมีท่าทางองอาจผึ่งผายมีความทระนงห้าวหาญ อยู่ในอารมณ์เคร่งเครียดพร้อมที่จะออกสู่สมรภูมิได้ทุกวินาที

lesson-9-63.png
FILIPPO BRUNELLESCHI, Dome of Florence Cathedral, 1420-36.
สถาปัตยกรรมเรอนาซองส์สมัยต้น มีพัฒนาการที่เชื่องช้ากว่างานจิตรกรรมและประติมากรรม ฟิลิปโป ดิ แซร์ บรูเนลเลสกี (Fillippo di Ser Brunelleschi) ถือได้ว่าเป็นผู้นำกลุ่มศิลปินรุ่นใหม่ในฟลอเรนซ์ เป็นเพื่อนกับโดนาเตลโลกับมาซัซโซ ส่งผ่านอิทธิพลทางความคิดเกี่ยวกับหลักการทางคณิตศาสตร์ในงานศิลปะการค้นพบทฤษฎีทัศนียวิทยา (perspective) ก่อให้เกิดการพัฒนาศิลปกรรมในทุกสาขา ตอนแรกบรูเนลเลสกีเป็นประติมากร แต่เมื่อฟลอเรนซ์จัดให้มีการประกวดแบบบรอนซ์ประดับประตู แต่แพ้กิเบอร์ตี เมื่อไม่ประสบความสำเร็จในการทำประติมากรรม ก็หันมาศึกษางานทางด้านสถาปัตยกรรม เดินทางไปโรมกับโดนาเตลโล ได้รับการยกย่องว่าเป็นบิดาสถาปัตยกรรมเรอนาซองส์ มีความสนใจในสถาปัตยกรรมโรมัน เดินทางไปกรุงโรมหลายครั้งเพื่อศึกษาวิธีการก่อสร้างของชาวโรมันอย่างใกล้ชิด ผลจากการทุ่มเทเวลาและสติปัญญาศึกษาศิลปกรรมโบราณนี้ บรูเนลเลสกีศึกษาคณิตศาสตร์อย่างลึกซึ้ง จนทำให้สามารถวางสูตรเกี่ยวกับสัดส่วนและโครงสร้าง โดยเฉพาะโครงสร้างทางสถาปัตยกรรมโรมัน เขามีความเข้าใจอย่างถ่องแท้ เมื่อผสมเข้ากับหลักวิศวกรรมศาสตร์ของสถาปนิกกอธิก ทำให้บรูเนลเลสกีสามารถแก้ปัญหาการก่อสร้างทั้งมวลซึ่งสถาปนิกในสมัยเดียวกันทำไม่ได้ 

lesson-9-64.png
FILIPPO BRUNELLESCHI, Dome of Florence Cathedral, 1420-36.
การออกแบบและก่อสร้างโดมขนาดใหญ่ของโบสถ์วัดประจำเมืองฟลอเรนซ์ (Duomo Florence Cathedral)ซึ่งสร้างทิ้งค้างไว้นานเพราะไม่มีสถาปนิกคนใดรับแก้ปัญหาโครงสร้างรองรับโดมที่มีน้ำหนักมาก โดมมีขนาดใหญ่เส้นผ่าศูนย์กลางถึง 140 ฟุต ให้ปราศจากเสาค้ำยันภายใน การออกแบบให้โดมมีรูปร่างครึ่งวงกลมคล้ายแบบโดมของสถาปัตยกรรมโรมัน แต่เปลี่ยนจากรูปกลมให้เป็นรูปหกเหลี่ยมแทนแต่ละเหลี่ยมมีคานรองรับ ทำเป็นโครงโค้งตามรูปโดมซึ่งมีทั้งหมด 8 อัน แต่ละอันโค้งมาบรรจบกันตรงจุดสูงสุดยอดซึ่งสูงถึง 180 ฟุต บนยอดสุดทำเป็นรูปคล้ายโคมหรือตะเกียง (Lantern) ขนาดใหญ่ เปิดช่องหน้าต่างเพื่อรับแสงสว่างภายนอกสาดส่องเข้าไปในอาคาร และทำหน้าที่ยึดโครงสร้างทั้ง 8 อันเข้าไว้ให้มั่นคง

lesson-9-65.png
Filippo Brunelleschi Ospedale degli Innocenti , Florence.
การออกแบบระเบียงวิหาร ใช้วิทยาการโรมันโดยใช้เสาคอรินเทียนของกรีก มีมาตราส่วน ความสูงของเสา 1 ต้น เท่ากับระยะห่างระหว่างเสาแต่ละต้น สัดส่วนจึงเป็นสี่เหลี่ยมจัตุรัสและใช้ Arch เข้ามาด้วย

lesson-9-66.png
FILIPPO BRUNELLESCHI, Cappella Pazzi, Florence, c.1430.
ด้านหน้าของโบสถ์เล็กๆ แห่งหนึ่ง สร้างให้กับครอบครัว Pazzi ในฟลอเรนซ์ บลูเนลเลสกี รวมเสาสี่เหลี่ยมกับ Arch ทำให้ดูเบาและสง่างาม ทำกรอบประตูด้วยจั่วแบบคลาสิค แสดงให้เห็นถึงการศึกษาค้นคว้าจากซากของเก่าแก่โบราณ

lesson-9-67.png
FILIPPO BRUNELLESCHI, Interior of the Cappella Pazzi, Florence, c. 1430.
ความเป็นรูปแบบกอธิคไม่ปรากฏให้เห็นอีกต่อไป ไม่มีหน้าต่างสูง เสาผอมบาง มีแต่ผนังที่ถูกแบ่งด้วยเสาเหลี่ยม ซึ่งเป็นความคิดของรูปแบบสถาปัตยกรรมคลาสิค

lesson-9-68.png
LEON BATTISTA ALBERTI, façade of Sant’ Andrea Mantua, c. 1470.
เลออน บาติสตา อัลแบร์ตี Leon Batista Alberti มีความสามารถในศาสตร์หลายสาขา เป็นทั้งสถาปนิก นักทฤษฎีศิลปะ และนักปราชญ์ในลัทธิมนุษยนิยม อัลแบร์ตีเป็นนักปรัชญาลัทธิมนุษยนิยม ที่คิดว่าสถาปัตยกรรมคือผลสะท้อนความเคลื่อนไหวของสังคม การจัดผังเมืองจำเป็นอย่างสูงต่อชุมชนศิลปิน จะต้องมีความคิดริเริ่มสร้างสรรค์สิ่งใหม่ มีความรู้ในศาสตร์หลายสาขา วัดซานอันเดรอา เมืองแมนทัว อัลเบอร์ตีได้รับอิทธิพลจากบลูเนลเลสกี โบสถ์หลังนี้ได้รับแนวคิดการออกแบบมาจากประตูชัย แต่นำมาปรับเป็นอาคาร

lesson-9-69.png
LEON BATTISTA ALBERTI, interior of Sant’ Andrea.
ภายในโบสถ์วัดซาน อันเดรอา เมืองแมนทัว

lesson-9-70.png
LEON BATTISTA ALBERTI, Palazzo Rucellai, Florence, c.1455.
ปาลาสโซ รูเชลลาอิ เมืองฟลอเรนซ์ วังของครอบครัวมหาเศรษฐีในฟลอเรนซ์ เป็นอาคาร 3 ชั้น อัลเบอร์ตีติดอยู่กับสูตรของบลูเนลเลสกี และใช้รูปแบบคลาสสิคมาตกแต่งด้านหน้า โดยใช้เสาเหลี่ยมแบนและบัวในแบบ Classical Order มาใช้

lesson-9-71.png
LEON BATTISTA ALBERTI, façade of Santa Marie Novella, Florence, begun c.1456.
โบสถ์ซานตามารีอา โนเวลลา เมืองฟลอเรนซ์ อัลเบอร์ตี ออกแบบด้านหน้าโบสถ์แห่งหนึ่งที่เมืองฟลอเรนซ์ งานชิ้นนี้ยังมีกลิ่นอายของสถาปัตยกรรมกอธิคอยู่ ลักษณะของศิลปะกอธิคในฟลอเรนซ์คือความนิยมเอาหินอ่อนมาเรียงสลับสีกัน เนื่องจากแคว้นนี้มีเมืองคาลาร่า ซึ่งเป็นเมืองที่มีหินอ่อนอยู่มาก

lesson-9-72.png
Leonardo da Vinci’s Notebook
สมุดบันทึกของเลโอนาร์โด ดาวินชี แสดงให้เห็นถึงคำอธิบายและข้อคิดหลายๆอย่างของเขา ทั้งการค้นคว้าเรื่องการบินในอากาศ การชลประทาน พฤกศาสตร์ ธรณีวิทยา สัตวศาสตร์ เครื่องจักรกลที่ใช้พลังน้ำ ยุทโธปกรณ์สงคราม และเรื่องราวเกี่ยวกับมนุษย์ในแง่มุมต่างๆ บัญญัติสัดส่วนที่งดงามเป็นสูตรตายตัว กายวิภาควิทยา และแม้แต่เรื่องการเจริญเติบโตของทารกในครรภ์มารดา 

lesson-9-73.png
Leonardo da Vinci, The Annunciation
เมืองฟลอเรนซ์อ่อนกำลังและลดบทบาทลง กรุงโรมซึ่งเป็นที่ตั้งของศูนย์กลางคริสตจักรโรมันคาทอลิกก็เริ่มมีบทบาทขึ้นมาแทนที่ ศิลปินเอกหลั่งไหลเข้ามาสร้างผลงานในกรุงโรม ทำให้โรมเป็นเมืองหลวงทางศิลปะและวัฒนธรรมของยุโรป ผู้ที่ได้รับการยกย่องว่ามีความสามารถเด่นสูงสุดมีอยู่ด้วยกัน 3 คน คือ เลโอนาร์โด ดาวินชี, ไมเคิลอนเจโล และราฟาเอล เลโอนาร์โด ดาวินชีเป็นทั้งลูกศิษย์และลูกมือของแวร์รอคคิโอ อยู่นานถึง 7 ปี ออกจากฟลอเรนซ์เดินทางไปมิลาน เพื่อแสวงหาแหล่งที่สร้างชื่อเสียง และมีศิลปินเก่งๆ ไม่มากมายเหมือนฟลอเรนซ์การแข่งขันน้อยอาจมีชื่อเสียงจึงมีมากกว่า จากภาพคือผลงานของเลโอนาร์โด ดาวินชี “การประกาศพระศาสนา” อยู่ที่อุฟฟิซี แกลลอรี่ เมืองฟลอเรนซ์ ประเทศอิตาลี 

lesson-9-74.png
Leonardo da Vinci, Virgin on the Rocks, c.1485, Oil on wood panel, Louvre, Paris
เลโอนาร์โด ดาวินชี “แม่พระบนแท่นหิน” อิทธิพลของฟรา ฟิลิปโป ลิปปิ ยังคงมีให้เห็นอยู่ เช่น การจัดองค์ประกอบภาพคนนิยมให้อยู่ในกรอบสามเหลี่ยมพีระมิดอยู่เบื้องหน้า เบื้องหลังใช้เส้นนำสายตาให้ดูใกล้ไกล แต่เลโอนาร์โดพัฒนาวิธีการสร้างภาพให้ค่าของแสงเงาบังเกิดน้ำหนักอ่อนแก่ (Chiaroscuro) ด้วยการใช้แสงและเงาตามแบบฉบับของมาซัซโช เลโอนาร์โดกำหนดให้แสงสาดเข้าทางด้านหน้าต้องร่างหมู่คนให้ดูสว่างโพลน ช่วยเน้นให้เกิดมิติเด่นชัดจากภาพทิวทัศน์อันสลัวเลือนราง มีการใช้สัญลักษณ์สื่อให้รู้ว่าใครเป็นใคร เซนต์จอห์น เดอะ แบ๊บ ติสท์ ถือไม้กางเขน เทคนิคสฟูมาโต ที่ฉากหลังและใช้เทคนิคที่รูปคนด้วย เกลี่ยเส้นรอบนอก outline ให้กลืนกัน ทำให้ภาพที่ได้ไม่มีเส้นรอบนอกที่ชัดเจน มีความกลมนูนเพิ่มขึ้นมา 

lesson-9-75.png
Leonardo da Vinci, The Last Supper, c.1495-98, Fressco, Santa Maria delle Grazie, Milan.
ภาพ “อาหารเย็นมื้อสุดท้าย” อยู่ที่วัดสตามารีอา เดลเล กราซี เมืองมิลาน ประเทศอิตาลี แสดงเหตุการณ์พระเยซูกับเหล่าสาวกสิบสององค์กำลังรับประทานอาหารเย็นด้วยกัน ก่อนหน้าที่พระองค์จะถูกทหารโรมันจับกุมตัวไปลงโทษตรึงกางเขน เลโอนาร์โด ดาวินชี คิดค้นวิธีการผสมสีใหม่ แต่ไม่สำเร็จภาพนี้จึงดูเก่า การจัดวางองค์ประกอบให้โต๊ะอาหารยาวขนานเต็มภาพ พระเยซูประทับนั่งอยู่กลางแวดล้อมด้วยเหล่าสาวก มีพระพักตร์สงบและฉายแววแห่งความเมตตา พระหัตถ์ทั้งสองข้างวางอยู่บนโต๊ะอาหาร ทำให้เกิดเป็นเส้นรอบนอกขององค์พระเยซูเหมือนอยู่ในกรอบสามเหลี่ยมพีระมิด ซึ่งช่วยให้ภาพดูมีอารมณ์นิ่งแน่วแน่และมั่งคง ในภาพของพระเยซูจะเด่นเป็นสง่า ด้วยมีสิ่งที่ชักนำสายตามาอยู่กลางภาพคือ... หลังคา หน้าต่าง เสา การกลุ่มคนแบ่งเป็นออกเป็นสองกลุ่ม แหวกตรงกลางออกมาสองข้าง สายตาของคน อากัปกิริยา สีหน้า แววตา ท่าทางมือ คนแบ่งเป็น 4 กลุ่มๆละ 3 คน ฝั่งละสองกลุ่ม ทั้งสองกลุ่มมีอากัปกิริยาท่าทางมุ่งไปที่พระเยซูตรงกลาง แสงมาจากหน้าต่าง บรรยากาศโดยรวม ไม่เน้นการใช้แสงที่สาดมาจากด้านซ้ายตามแบบที่นิยมในสมัยนั้น แต่จะมีแสงฉายมาจากด้านหน้าหรือสาดมาจากด้านหลัง หน้าต่างสามช่องเปิดรับแสงสว่างเต็มที่ ทำให้ร่างพระองค์ดูพร่าสลัวเหมือนอยู่ในบรรยากาศอันศักดิ์สิทธิ์ พระเยซูพูดว่า มีหนึ่งในพวกเราที่ทรยศพระองค์ ก่อนวาดดาวินชี ศึกษาในพระคัมภีร์และตั้งคำถามว่าจะเกิดอะไรขึ้นเมื่อพระเยซูพูดอย่างนี้ ภาพดู Dramatic และเคลื่อนไหว ทุกคนดูเคลื่อนไหว แสดงอารมณ์ แต่พระเยซูดูสงบ ท่ามกลางความอื้ออึง สาวกจับกลุ่มเป็นสาม แต่ละคนมีปฏิสัมพันธ์ต่อกันด้วยท่าทางและการเคลื่อนไหว สาวกมีการจับกลุ่มปรึกษาหารือ บนใบหน้าแต่ละองค์แสดงอารมณ์ความรู้สึกต่างๆ มีทั้งตื่นตระหนก สงสัย หรือโกรธแค้น เช่น สีหน้าของเซนต์ปีเตอร์เต็มไปด้วยความโกรธ เซนต์จอห์นมีแววตาแห่งความเมตตา ส่วนจูดาห์แสดงท่าทีของคนเจ้าเล่ห์ ทำท่าเป็นทองไม่รู้ร้อน ก่อนลงมือวาด เลโอนาร์โดได้ศึกษาท่าทางและการแสดงออกของสาวกแต่ละองค์มาอย่างดี รวมทั้งค้นคว้าตีความในพระคัมภีร์อย่างถี่ถ้วน จิตรกรที่ดีต้องมีเรื่องใหญ่สองเรื่องที่ต้องคำนึงคือ เรื่องของมนุษย์และความปรารถนาภายในวิญญาณของจิตรกรเอง 

lesson-9-76.png
Leonardo da Vinci, Monalisa.
“โมนาลิซ่า” สีน้ำมันบนผ้าใบ อยู่ที่พิพิธภัณฑ์ลูฟวร์ กรุงปารีส ประเทศฝรั่งเศส โมนาลิซ่า ภาพสาวงามครึ่งตัว เห็นใบหน้าเกือบตรง ลำตัวบิดเอี้ยวเล็กน้อย มือข้างซ้ายวางอยู่บนที่วางแขนของเก้าอี้ มือด้านขวายกขึ้นมาเกาะกุมข้อมือซ้าย เบื้องหลังเป็นภาพทิวทัศน์อันสงบเงียบ มีบรรยากาศเร้นลับและอารมณ์ชวนฝัน เลโอนาร์โด ถ่ายทอดให้ใบหน้าหญิงสาวมีหลากหลายอารมณ์รวมอยู่ ทั้งหม่นหมอง เศร้าซึม สงบเสงี่ยม ท้าทาย ร้อนแรง ยั่วยวน ดูมีความหลังอันสะเทือนใจซ่อนเร้น มีรอยยิ้มอันอมตะ และดวงตาชวนลุ่มหลง ความสามารถสร้างจินตนาการลักษณะนี้ เป็นกลวิธีและกรรมวิธีพิเศษเฉพาะตัวของเลโอนาร์โดที่คิดค้นขึ้นเรียกว่า สฟูมาโต (Sfumato) เส้นขอบที่เบลอ สีที่กลมกลืนทำให้รูปทรงผสมผสานกัน และ บางส่วนมักจะปล่อยให้เป็นจินตนาการของผู้ชม สามารถแก้ปัญหาเรื่องมิติใกล้ไกล  สร้างบรรยากาศได้ใกล้เคียงกับที่เป็นอยู่ในธรรมชาติ และช่วยกระตุ้นเร้าอารมณ์จินตนาการชวนฝันแก่ผู้ชม เวลามองภาพนี้ แต่ละครั้งผู้ชมอาจเกิดความรู้สึกไม่เหมือนกัน บางครั้งเหมือนเธอมองแบบเยาะเย้ย บางครั้งดูยิ้มแบบเศร้าๆ ใบหน้า คิ้ว จมูก เราจะไม่เห็นคิ้วเปลือกตา จมูก ชัดเจน หน้าคนจะดูอิ่มอูม ด้วยเทคนิคสฟูมาโต ความขัดแย้งระหว่างตากับปาก ปากเฉยๆ ตาจะยิ้ม เมื่อมองรู้สึกว่ามองกลับมา เลโอนาร์โด ดาวินชี นำความรู้ทางวิทยาศาสตร์เข้าผสมผสานกับความรู้ทางศิลปกรรมได้อย่างดีเลิศ เขานำความรู้ทางกายวิภาคศาสตร์ ความงามในสัดส่วนของร่างกายมนุษย์ หลักในการมองกับการรับรู้ทางจิตวิทยา หลักทฤษฎีทัศนียวิทยา ได้รับการยกย่องว่าเป็นจิตรกรเอกผู้สามารถสร้างจำลองรูปมนุษย์ให้มีชีวิตอยู่ในบรรยากาศได้เหมือนจริงตามปรากฏในธรรมชาติ เขามักใช้สีให้มีค่าของคามเข้มกับความจางให้อ่อนแก่ ดูนุ่มนวล มีลีลาราวกับน้ำหนักของเสียงดนตรี แสงกับเงา นับเป็นหัวใจในการสร้างงาน เขาไม่นิยมใช้แสงจ้าและให้สาดเข้าด้านซ้ายเหมือนจิตรกรคนอื่นๆ ที่นิยมทำกัน แต่จะชอบใช้เป็นแสงสลัวๆ สาดส่องออกมาจากด้านหน้าหรือมาจากทางด้านผู้ชม ทำให้ภาพดูเด่นและนุ่มนวล การจัดองค์ประกอบภาพหมู่คนหรือภาพคนเพียงครึ่งตัว เขานิยมจัดวางให้อยู่ภายในกรอบสามเหลี่ยมรูปพีระมิด ซึ่งรูปทรงนี้สามารถกำหนดให้ภาพดูมีความสงัดและมีความนิ่งสงบ ในขณะเดียวกันเพื่อเพิ่มรสชาติให้ดูสนุกเร้าตายิ่งขึ้น เขาสร้างความขัดแย้งบ้าง (โดยยังสงวนเอกภาพไว้) ด้วยการเพิ่มการแสดงท่าทางของร่างกายและอวัยวะส่วนต่างๆ ให้เคลื่อนไหวและมีลีลาที่สวยงาม ฉากหลังสองข้างไม่เหมือนกัน เป็นภาพวิวทิวทัศน์ที่เกิดจากจินตนาการของดาวินชี ถ้าดูด้านซ้ายเหมือนมองสูงกว่าด้านขวา เมื่อมองที่ละข้าง ใบหน้าก็เปลี่ยนตำแหน่งด้วย ทั้งสองข้างไม่สัมพันธ์กัน เป็นเทคนิคที่ซับซ้อน ดาวินชีสร้างทัศนียภาพ (perspective) ให้มีระยะลึก โดยการให้ฉากหลังที่เป็นวิวทิวทัศน์และใช้เทคนิคสฟูมาโต ฉากหลังจะเบลอ เพราะจากการศึกษาธรรมชาติพบว่า สิ่งที่อยู่ไกลออกไปนอกจากจะเล็กแล้ว ยังเป็นสิ่งที่มองไม่ชัดอีกด้วย 

lesson-9-77.png
Leonardo da Vinci, St. John the Baptist, 1513-1516.
การผสมผสานระหว่างบุคลิกของชายและหญิง 

lesson-9-78.png
Michelangelo Buonarroti, Pieta
ไมเคิลแอนเจโล บูโอนาร์โรตี (Michelangelo Buonarroti) คือ ประติมากร จิตรกร สถาปนิก และกวีผู้ยิ่งใหญ่ในยุคทองเรอนาซองส์ ได้ศึกษาวิชาวาดเส้นอย่างหนักจากแบบประติมากรรมชิ้นเยี่ยมของกรีกโรมัน ฝึกหัดปั้นและแกะสลักตามแบบ ดังกล่าวด้วย นอกจากนี้ได้ ศึกษาจากแบบคนจริง ในขณะเดียวกันก็ได้ฝึกหัดคัดลอกภาพจิตรกรรมฝีมือของจ็อตโตกับมาซัซโชจากของจริงโดยตรง “ปิเอตา” สลักขึ้นจากหินอ่อนชนิดดีเนื้อสีขาวบริสุทธิ์ จัดวางองค์ประกอบไว้ภายในรูปสามเหลี่ยมพีระมิด ซึ่งเป็นลักษณะนิยมของยุคสมัย เศียรของแม่พระคือส่วนสูงสุดบนพระพักตร์มิได้ปรากฏแววแห่งความโศกเศร้า แต่เป็นอาการสงบวางเฉย แฝงด้วยความกรุณาปราณี อาภรณ์ของแม่พระมีรอยยับย่น เต็มไปด้วยลีลางดงาม ยาวปกคลุมเท้าแผ่สยายกลายเป็นฐานรองรับน้ำหนักได้อย่างเหมาะเจาะ ร่างของพระเยซูที่วางนอนพาดบนหน้าตักนั้นก็มีอาการอ่อนระทวย แลดูปราศจากชีวิต สร้างความสงสารและศรัทธาให้แก่คริสต์ศาสนิกชนอย่างลึกซึ้ง พระแม่มารีอุ้มพระเยซูหลังจากที่ถูกตรึงกางเขน อารมณ์ของงานไม่แสดงออกถึงความรู้สึก เหมือนกรีกคลาสิคเน้นความงามในอุดมคติ

lesson-9-79.png
Michelangelo Buonarroti, David, 1501-04. Marble, Florence.
ในค.ศ. 1501 ที่เมืองฟลอเรนซ์มีหินอ่อน ขนาดมหึมาจมดินอยู่นาน 46 ปี ไมเคิล แอนเจโล อาสาต่อคณะกรรมการปกครองเมืองขอนำเรื่องดาวิดวีรบุรษชาวยิวในพระคัมภีร์เก่ามาสร้าง เขาสลักเรือนร่างของเด็กหนุ่มเปลือยกาย สูง 18 ฟุต ยืนอยู่ในท่าทระนง เหลียวหน้าไปทางด้านซ้ายมือ สายตาจับจ้องมองเขม้นไปยังศัตรู ขมวดคิ้วเล็กน้อย ใบหน้าเคร่งเครียด มือซ้ายถือสายแผ่นหนังที่วาดพาดไว้บนไหล่ แขนขวาห้อยตกแนบกาย ในมือถือก้อนหินในท่าเตรียมพร้อมที่จะต่อสู้ จากความรู้ความเข้าใจในกายวิภาคของมนุษย์อย่างดีเลิศ กล้ามเนื้อทุกส่วนดูคล้ายกับกำลังเกิดอาการตึงเครียด มีความพร้อมที่จะต่อกรกับศัตรูทันที เท้าและมือใหญ่กว่าปกติเล็กน้อย เพราะต้องการเน้นให้เห็นถึงความแข็งแรงสมกับเป็นนักสู้ผู้เข้มแข็งเก่งกล้า เมื่อนำไปเทียบกับงานประติมากรรมกรีกซึ่งมีลักษณะตามลัทธิอุดมคตินิยม รูปดาวิดของไมเคิลแอนเจโลคงลักษณะตามธรรมชาติใกล้เคียงกับมนุษย์มากกว่า เดวิดเป็นเด็กหนุ่มที่ อาสาไปปราบยักษ์ด้วยมือเปล่าไม่มีอาวุธ มีเพียงก้อนหิน ที่ใช้หนังสติกยิงใส่ตายักษ์จนตาบอดและยักษ์ตายในที่สุด เดวิดก็กลายเป็นกษัตริย์ของชาวยิว มีสัญลักษณ์เป็นดาว 6 แฉก เรียกว่า ดาวเดวิด จากเรื่องไมเคิลแอนเจลโลนสื่อให้เห็นว่าเดวิดกำลังเผชิญหน้ากับยักษ์ และกำลังจะขว้างก้อนหิน ด้วยลักษณะมือที่กำก้อนหินแน่น เกร็ง เห็นเส้นเลือดปูดโปน ไมเคิลแองเจลโล ปั้นมือใหญ่ ข้างหนึ่งกำก้อนหิน ข้างหนึ่งถือสายหนังไว้ยิง ไม่แสดงอารมณ์บนใบหน้ารูปปั้น เป็นคติการสร้างเน้นความสมดุล ความงามที่เรียบง่าย

lesson-9-80.png
Michelangelo, Moses, c.1513-15. San Pietro in Vincoli, Rome.
“โมเสส” ประติมากรรมหินอ่อน สูง 6 ฟุต อยู่ที่พิพิธภัณฑ์ลูฟวร์ กรุงปารีส ประเทศฝรั่งเศส

lesson-9-81.png
Michelangelo, The Dying slave, 1513-16. Marble, Louvre, Paris.
“ทาสผู้ถูกจองจำ” ประติมากรรมหินอ่อน สูง 6 ฟุต อยู่ที่พิพิธภัณฑ์ลูฟวร์ กรุงปารีส ประเทศฝรั่งเศส ประติมากรรมกรีกเฮเลนนิสติก Lacoon พ่อลูกถูกงูรัด  สันนิษฐานว่าไมเคิลแองเจลโลไปดูงานชิ้นนี้มาแล้วได้แรงบันดาลใจมาสร้างผลงานชิ้นนี้ ที่มีท่าทาง อารมณ์ และ ความเคลื่อนไหว เอี้ยวตัว เวลามองรูปปั้นนี้ดูเหมือนกำลังเคลื่อนไหวตัว แต่ในขณะเดียวกันก็ดูกำลังสงบเมื่อชีวิตจากไป การจัดองค์ประกอบพยายามให้ดูเคลื่อนไหว มีการแสดงอารมณ์มากขึ้น สิ่งหนึ่งที่เขาเริ่มคิดขึ้นคือการทำอย่างไรให้เห็นว่าส่วนหนึ่งเป็นก้อนหิน คือการทิ้งร่องรอย texture ของหินเอาไว้  
 
lesson-9-82.png
Michelangelo, Interior of the Sistine Chapel, 1508-12.The Vatican, Rome.
หอสวดมนต์ซิสติเนหรือซิสตีน (Sistine Chapel) มีเพดานโค้งยาว 118 ฟุต กว้าง 46 ฟุต และสูงจากพื้น 88 ฟุต มีการประกวดวาดภาพบนเพดานโบสถ์ ไมเคิลแองเจลโล ถูกปรามาสจากดาวินชี ไมเคิลแองเจลโลรับคำท้า แล้วทั้งสองก็วาดภาพแข่งกัน แต่ไม่เสร็จทั้งคู่ ไมเคิลแอนเจโลวาดด้วยวิธีวาดภาพปูนเปียก (Fressco) เขาสร้างภาพคนให้มีขนาดเท่าจริง แสดงท่าทางอิริยาบถแตกต่างกัน หลายคนเปลือยกายแสดงความงามของเรือนร่างตามคตินิยมกรีกและโรมัน

lesson-9-83.png
Michelangelo, Interior of the Sistine Chapel, 1508-12.The Vatican, Rome.
ไมเคิลแอนเจโล จัดแบ่งพื้นที่สี่เหลี่ยมผืนผ้าของเพดานออกเป็นช่องๆ แต่ละช่องเป็นรูปทรงทางเรขาคณิตแบบต่างๆ เช่น สามเหลี่ยม วงกลม และสี่เหลี่ยม การแบ่งดังกล่าวตรงตามทัศนะคติของเพลโตที่เชื่อว่ารูปทรงเรขาคณิตนับเป็นรูปทรงที่มีความงามอมตะ มีความจริงตามธรรมชาติ และเป็นรูปทรงที่มีความเป็นสากล เป็นพื้นฐานของสรรพสิ่งในโลกและจักรวาล (Metaphysic) ไมเคิลแองเจลโล ใช้เวลาวาดนานถึง 10 ปี ภาพที่เขาวาดเกี่ยวกับเรื่องการกำเนิดโลกมนุษย์อดัมกับอีฟ 

lesson-9-84.png
Michelangelo, Interior of the Sistine Chapel, 1508-12.The Vatican, Rome.
เฟรสโก (Fressco)  มีขบวนการสร้างและขั้นตอนดังนี้ จิตรกรต้องร่างภาพบนกระดาษมีขนาดใหญ่เท่าของจริง ภาพร่างนี้มีชื่อว่า การ์ตูน (Cartoon) นำภาพร่างนั้นมาตัดทอนออกเป็นส่วนๆ ขนาดของแต่ละส่วนจะใหญ่หรือเล็กขึ้นอยู่กับจิตรกร เพราะต้องคำนึงหลักที่ว่า โบกปูนไปต้องระบายสีไปในขณะที่ปูนยังเปียกชื้นอยู่ต้องรีบระบายสีให้เสร็จตามความต้องการจะปล่อยสีให้แห้งไม่ได้ สีที่ใช้ระบายเป็นสีฝุ่นผสมน้ำ เมื่อระบายลงไปขณะปูนยังเปียกชื้นอยู่ ปูนจะมีดูดซึมสีเข้าไปในเนื้อปูน มีความคงทนถาวร จิตรกรก็จะวางกระดาษร่างทาบลงบนผนังปูนทำรอยตามโครงร่างในกระดาษ เมื่อภาพลายเส้นโครงร่างติดผนังแล้วก็ทำการระบายสีอย่างรวดเร็วก่อนปูนจะแห้ง ถ้าระบายสีบนปูนที่แห้งแล้วจะเรียกอีกอย่างหนึ่งว่า วิธีการระบายสีแบบเทมเปรา (Tempera)

lesson-9-85.png
Michelangelo, The Creation of Adam.
จิตรกรรมบนเพดานหอสวดมนต์ซิสติเน แสดงให้เห็นอาดัม กำลังยื่นมือสัมผัสพระหัตถ์ของพระเจ้า เพื่อให้เกิดพละกำลัง เน้นเรื่องกล้ามเนื้อ เนื่องจากเขาเป็นประติมากร จัดองค์ประกอบภาพ โดยปกติก่อนหน้านี้จะจัดเป็นสามเหลี่ยม แต่ไมเคิลแองเจลโล พยายามลบการจัดองค์ประกอบแบบเดิมออกไป แล้วทำรูปแบบอื่น เช่นในภาพนี้จะเป็นเส้นทแยงมุม 2 เส้น ภาพมีลักษณะ asymmetry ที่สองด้านไม่เหมือน (ด้านหนึ่งมี 1 คนอีกด้านเป็นกลุ่มคน) สมดุลได้ด้วยน้ำหนัก สี ท่าทาง การเคลื่อนของเส้น ไมเคิลแอนเจโลพยายามสลัดวิธีการระบายสีแบบที่จิตรกรรมยุคกลางนิยมใช้คือการให้พื้นภาพเป็นทอง แต่เขาจะใช้สีใกล้เคียงกับความเป็นจริงตามธรรมชาติ ไม่ใช้สีฉูดฉาด จุดเด่นของงานอยู่ที่การวาดเส้นที่แม่นยำ ฉับไว และแสดงพลังอย่างกล้าหาญ 

lesson-9-86.png
Michelangelo, The Last Judgment, fressco on the altar wall of the Sistine Chapel, 1534-41.
“การตัดสินครั้งสุดท้าย” มีการจัดองค์ประกอบอย่างอิสระ ไม่จัดวางกรอบของรูปทรงเรขาคณิต ภาพคนสลัดความงามตามคตินิยมกรีกออกไป แต่ยังคงเปล่าเปลือยและใกล้เคียงธรรมชาติมากขึ้น มิได้สร้างความสวย แต่เน้นความจริงให้บังเกิดเป็นความงาม

lesson-9-87.png
Michelangelo, The Last Judgment, fressco on the altar wall of the Sistine Chapel, 1534-41.
“การตัดสินครั้งสุดท้าย” แสดงออกถึงความดิ้นรนของชีวิตอันทุกข์ยาก นำปัญหากรรมดีและกรรมชั่วที่มนุษย์สร้างขึ้นมาพิจารณา ไมเคิลแอนเจโลถ่ายทอดทัศนะของผู้มองโลกในแง่ร้าย มองเห็นชีวิตทุกชีวิตเต็มไปด้วยบาป ภาพคนจึงมีรูปร่างหน้าตาอัปลักษณ์ มีอารมณ์ในห้วงแห่งทุกข์

lesson-9-88.png
Michelangelo, St. Peter , 1546-64. Rome.
“โดมของโบสถ์เซนต์ปีเตอร์”  มีขนาดใหญ่มาก สูง 452 ฟุต ภายใต้โดมครอบคลุมเนื้อที่ 25,000 ตารางหลา เป็นอาคารที่สูงที่สุดและใหญ่ที่สุดในยุคนั้น จนกระทั่งมีหอไอเฟล สถิตินี้จึงถูกลบไป

lesson-9-89.png
Raphael, The Marriage of the Virgin, 1504. Milan.
ราฟาเอล (Raphael) เป็นจิตรกรและสถาปนิก หนุ่มวัย 20 ปี ใช้เวลา 4 ปีในฟลอเรนซ์ เพื่อศึกษาวิเคราะห์และวิจัยผลงานของจิตรกรฟลอเรนซ์โดยเฉพาะผลงานของเลโอนาร์โดและไมเคิลแอนเจโล เขาศึกษาโดยการหัดวาดเส้นคัดลอกเลียนผลงานศิลปินคนอื่น เขาชอบรูปร่างและท่าทางของคนจากผลงานของไมเคิลแอนเจโล สัดส่วนใบหน้าหญิงสาวหรือแม่พระของเลโอนาร์โด ราฟาเอลนำสิ่งเด่นของแต่ละคนมาคละเคล้าเข้ากับความชอบส่วนตัว ทำการตกแต่งแก้ไขเพิ่มเติมจนเป็นลักษณ์ของตนเอง ภาพ “พิธีสยุมพรแม่พระ” อยู่ที่พิพิธภัณฑ์เบรล่า เมืองมิลาน รูปคนของราฟาเอลจะค่อนข้างนุ่มนวล มีลักษณะเป็นผู้หญิงมากกว่า ราฟาเอลเป็นลูกศิษย์ Piero Della Francesca อิทธิพลของครูได้ถ่ายทอดมายังศิษย์อย่างเช่น perspective ลักษณะอาคารที่คล้ายกัน

lesson-9-90.png
Raphael, Madonna with the Goldfinch,1505-06. Florence.
เมื่อราฟาเอลมาอยู่กับดาวินชี ภาพคนและวิธีการวาดเริ่มเปลี่ยนไป ลักษณะหนึ่งที่ราฟาเอลเอามาใช้คือสฟูมาโตมาใช้บนใบหน้า และฉากหลังใช้ทัศนียภาพทิวทัศน์ธรรมชาติ ดูเบลอๆ และมัวๆ สีออกโทนฟ้า แต่ยังไม่ชำนาญนักจึงเห็นเส้นตัดอยู่“แม่พระกับนกกระจิบทอง” พระพักตร์ของแม่พระมีสัดส่วนคล้ายคลึงใบหน้าของโมนาลิซ่า เขาเน้นด้านการใช้สีที่สว่างสดใสและอารมณ์แสดงออก อันอบอุ่นมีชีวิตชีวา บรรยากาศในภาพจึงมีความนุ่มนวลและอ่อนหวาน 

lesson-9-91.png
Raphael, Madonna in the Meadow,1505. Vienna Museum, Austria.
“แม่พระมาดอนนาแห่งท้องทุ่ง” วาดด้วยสีน้ำมันบนแผ่นไม้ อยู่ที่พิพิธภัณฑ์เวียนนา ประเทศออสเตรีย

lesson-9-92.png
Raphael, Madonna in the Meadow,1505. Vienna Museum, Austria.
ศิลปินออกแบบท่าทาง เพื่อเลือกหาท่าที่ลงตัวที่สุด

lesson-9-93.png
Raphael, the Virgin and Child with St.John the Baptist, 1507.
“แม่พระมาดอนนา พระเยซู และเซนต์จอห์น” แสดงถึงอิทธิพลของเลโอนาร์โดและไมเคิลแอนเจโล อย่างชัดเจน

lesson-9-94.png
Raphael, The School of Athens, fressco, 1509-11. Vatican Palace, Rome.
“สำนักนักปราชญ์แห่งเอเธนส์” แสดงถึงเหล่านักปรัชญา กวี ศิลปินนักคิดและนักวิทยาศาสตร์คนสำคัญของกรีก เขาวาดแสดงเป็นรูปของเพลโต อริสโตเติล โสเครติส ยูคลิค ปโตเลมี ไพธากอรัส ฯลฯ อยู่เบื้องหน้า และเบื้องหลังเป็นประตูโค้งสถาปัตยกรรมโรมัน มีการนำหลักทัศนียวิทยามาใช้อย่างงดงาม ในเวลาที่คาบเกี่ยวกันไมเคิลแองเจลโลได้กำลังวาด Sistine Chapel ราฟาเอลจึงได้รับอิทธิพลจากไมเคิลแองเจลโลมาด้วยเช่นกัน การวาดจึงจัดท่าทาง หน้าตาของภาพคนไม่นุ่มนวลเหมือนที่เคยวาด School of Athens เป็นศูนย์กลางศิลปะกรีกคลาสิค มุ่งเน้นเรื่อง Humanism นักปราชญาคิดค้นวิทยาการ มีการตั้งสถานศึกษา และเปลี่ยนความรู้ โสเครติสตั้งสถานศึกษาที่เรียกว่า Acadamy ราฟาเอลศึกษาคนสมัยนั้นมีการศึกษาวิชาความรู้อะไรบ้าง Theme ที่ใช้ในการวาดรูปต้องมีความเกี่ยวโยงกับการใช้งาน (Function) ของห้องนั้นๆ ในภาพเขาต้องการสื่อถึงแหล่งวิชาความรู้ ซึ่งในสมัยนั้นคือ เอเธนส์ ห้องประชุมเป็นการถกเถียงปัญหาต่างๆ

lesson-9-95.png
Raphael, Galatea.
“กาลาเตอา”  แนวคิดเรื่องธรรมชาตินิยมผสานการแสดงออกของอารมณ์รับรู้ทางศาสนา ผลงานของราฟาเอลจึงเต็มไปด้วยความรู้สึกอันอบอุ่นของความเป็นมนุษย์ 

lesson-9-96.png
Raphael, Pope Julius II, 1511-12. florence.
“สันตะปาปาจูลิอุสที่ 2”  อยู่ที่อุฟฟิซีแกลลอรี่ เมืองฟลอเรนซ์

lesson-9-97.png
Raphael, Baldassare Castiglione, c.1514, Louvre, Paris.
ราฟาเอล  อยู่ที่พิพิธภัณฑ์ลูฟวร์ ปารีส

lesson-9-98.png
Han Memlins, The Last Judgement, 1467-1471.
ศิลปินในยุโรปเหนือ การประดับแท่นบูชาแบบ 3 บาน ในช่วงนี้นิยมทำภาพประดับแท่นบูชาไว้ในโบสถ์ พ่อค้าเป็นผู้ว่าจ้าง มีการใส่หน้าคนบริจาคเข้าไปด้วย

lesson-9-99.png
Pieter Brugenel.
โดดเด่นเรื่องการวาดภาพให้ลดหลั่นตามระยะ ทำให้รู้สึกถึงความใกล้ ไกล สิ่งที่อยู่หน้าใหญ่ และเล็กลงไปเรื่อยๆ ภาพก็จะเบรอขึ้นไปเรื่อยๆ

lesson-9-100.png
Giorgione, The Tempest, 1505-08.
ภาพนี้มีการลดหลั่นขนาดให้เกิดระยะใกล้-ไกล มีเส้นนำสายตาอยู่ด้านหลัง จัดองค์ประกอบไม่ใช่สามเหลี่ยมแล้ว หลีกหนีไปจากธรรมเนียมที่มีมา

lesson-9-101.png
Titan, The Assumption of the Virgin.
จัดองค์ประกอบใน 3 ระยะ จุดสนใจอยู่ตรงกลาง มองแล้วยังเป็นสามเหลี่ยมอยู่ ตรงกลางเป็นจุดมืด ดูแล้วว่าภาพตรงกลางเลือนหายไป Titan โดดเด่นเรื่องการใช้สีสดและหลากหลาย












 
 

